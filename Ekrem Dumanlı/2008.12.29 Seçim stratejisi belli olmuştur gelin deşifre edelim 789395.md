# Seçim stratejisi belli olmuştur gelin deşifre edelim

*Ekrem Dumanlı 2008.12.29*

<td class="columnist-detail">
<p>Bir ülkede bu kadar sık ve kavgalı seçim yapılınca perşembeyi çarşambadan anlamak için özel bir gayrete gerek kalmıyor. Lütfen şu birkaç yılda yaşananları hatırlayın.</p>
<p>
<div id="haberMetinDiv">
<p> 367 tartışmaları, Cumhurbaşkanlığı seçimi sırasında yaşananlar, 22 Temmuz seçimleri... Ortaya konulan taktikler, rol dağılımı, mizansenler, gerçekler... Ve hepsinden önemlisi halkın bunca yaşanan kargaşaya vereceği tepki. Yakın tarihli psikolojik harp taktikleri ve siyaset mühendisliği göz önüne alındığında, bugün yaşananların aslında ne manaya geldiğini anlamak hiç de zor değil. Hatta seçim gününe kadar (29 Mart) yaşanacak bazı olayları şimdiden kestirmek mümkün. Gelin seçim sonuçlarından rahatsız olan bazı kesimlerin stratejilerini ve hamlelerini (şimdilik bir noktaya kadar olan kısmını) basamak basamak irdeleyelim.
<p><b>1) SEÇİMİN MEŞRUİYETİNİ TARTIŞMAYA AÇMAK </b>
<p>Seçimin meşruiyetine gölge düşürecek uç örnekler aranır ve kıyısından köşesinden bulunan bazı konular şaşaalı sunumlarla halka arz edilir. Maksat bir hatanın (şayet öyle bir hata varsa) düzeltilmesi değil, istenmeyen sonuç çıkarsa tartışma başlatmaktır. 'Zaten bu seçimlerde hile yapıldı' demek isteyenler, güven bunalımına yol açmak için inanılmaz bir gayret sarf eder. Seçmen kütükleri üzerine bugün koparılan fırtınanın asıl sebebi de budur. TC kimlik numarasının esas alınması, bir kişinin iki kez oy kullanmasına imkân vermiyor. Öteden beri istenen de bu değil miydi? Ancak birileri, bunu da umursamıyor. Hatta her seçim sonrası 'Oy kullanımı sırasında parmaklara sürülen boya uygulaması çağ dışıdır, bundan ne zaman kurtulacağız?' diye feryat edenler, 'Bu seçimde niçin parmaklar boyanmıyor?' diye kıyameti koparıyorlar. 'Seçmen sayısı 6 milyon arttı' deniyor. Yüksek Seçim Kurulu ısrarla 'Bunun sebebi mükerrer yazım değil. Zaten iki milyon seçmen 18 yaşına seçme hakkı verildiği için geldi' dedikçe, 'Eskiden ismi olmayanlar bu seçimde TC kimlik numaralarına binaen kayda girdi' dedikçe birilerinin nevri dönüyor. 
<p><b>2) YOKSULLUK HABERLERİYLE FELAKET TELLALLIĞI YAPMAK</b>
<p>Seçim takvimi işlerken dikkat edin bazı medya kuruluşları yoksulluk üzerine inanılmaz haberlere imza atacak. Maksat ekonomik krizin halka yansıma biçimi olsa bu haberlerin gazetecilik ilkelerine binaen yapıldığını söylemek mümkün; ancak maksat farklı. Şu an bütün dünya küresel krizle boğuşuyor. Bunun ülkemize yansımaması düşünülemez. Ancak başta Amerika ve Avrupa olmak üzere bütün dünyayı sarsan mali krizi bu kadar iç siyaset malzemesi yapmak, haberciliğe de siyasetçiliğe de yakışmaz. Herkesin elbirliği yapıp 'yüzyılın en büyük krizi'ne çare araması gerekiyor; o krizden günlük hesap yapması ve siyasi menfaat talebinde bulunması değil...
<p><b>3) YOLSUZLUK HABERLERİYLE KAMUOYU OLUŞTURMAK</b>
<p>Yolsuzluk iddiaları dünyanın her yerinde gazetecilerin ilgisini çeker. Çünkü vatandaşın ilgisine mazhardır. Ayrıca gazetecilik, kamu yararı gözetilerek yapılan bir çeşit demokratik denetimdir. Ne var ki seçime çok az bir süre önce yolsuzluk kampanyaları açmak çok sayıda soru işaretlerinin oluşmasına da sebeptir. İki kritik konu var zamanlamada: Bir, bahsi geçen (daha doğrusu geçecek olan) dosyalar niçin bu zamana kadar bekletildi? İki, bu kadar kısa bir süre kalmışken yapılan yolsuzluk suçlamasına cevap vermek için yeterince savunma süresi kaldı mı? Açık söyleyeyim, bu saatten sonra yapılacak olan yolsuzluk suçlamaları doğruyu arama ve yoksulluktan arınma talebinden daha çok siyasette belli bir imaj ve hava oluşturmak içindir ve güvenilir olma özelliğini kaybetmiştir. Bu konuda samimi olan, seçim sonuçlarının sabahında elindeki dosyaları kamuoyuna arz eder...
<p><b>4) İSTENMEYEN SONUCA YARGI YOLUYLA GÖLGE DÜŞÜRMEK</b>
<p>En acısı da bu! Her türlü polemiğin dışında kalması gereken yargı, son yıllarda bütün siyasi tartışmaların tam göbeğinde. Cumhuriyet tarihinde görülmemiş hadiselere rastlıyoruz. Dün Anayasa Mahkemesi'ni tartışılmaz son karar mercii olarak görenler, bugün Danıştay'ı kutsamakla meşgul. AYM Başkanı'nın kendi kurumunun verdiği kararı savunmasına kurum içinden tezgâhlarla karşılık veriliyor. Aktörler yine aynı. Osman Paksüt'ün telaşı da 367 garabetinin mimarı Sabih Kanadoğlu'nun çırpınışları da bildik bir tablonun çağrışımına sebep oluyor. Sanki millet iradesinden hiç ders çıkarmamışlar... 
<p><b>5) İSTENMEYEN PARTİNİN GÜÇLÜ OLDUĞU YERLERDE RAKİPLERE DESTEK VERMEK</b>
<p>Bazılarının niyetini aynen şöyle özetlemek şart: 'Aman AK Parti kazanmasın da kim kazanırsa kazansın.' Bu strateji o kadar net ki bazı medya gruplarının ezeli düşmanı sanılan bazı kişiler adeta seçim sembolü haline getiriliyor. En çarpıcı örnek Ankara. Melih Gökçek'in aday olmasını istemeyen, ama sıkı AK Parti düşmanı olarak bilinen gazeteler ve televizyonlar, kurtuluşu Gökçek'in rakiplerini parlatmakta gördü. Mesela Keçiören Belediye Başkanı hakkında kısa bir süre önce en sert yayınları yapanların Turgut Bey'e ekranlarını ve sayfalarını cömertçe açmaları; hatta CHP adayı Karayalçın'ı bayraklaştırmakla yetinmeyip öteden beri hiç haz almadıkları MHP'ye özel bir ihtimamla sahip çıkmaları bir tesadüf değil; bir strateji gereği.<p> <b>6) MAHALLE BASKISI TEMASIYLA BİR YERLERE MESAJLAR GÖNDERMEK</b>
<p>Hiç kimse kusura bakmasın ama Açık Toplum Enstitüsü tarafından yapılan Türkiye'de Farklı Olmak araştırması operasyoneldi ve belli bir amaca hizmet için hazırlanmasa bile o amaç için kullanıldı, kullanılacak. Geniş halk kitlelerinde korku uyandıracak 'araştırmalar' ile yaklaşan seçimler arasında kuvvetli bir bağ var. Bu sefer Alevi kardeşlerimiz üzerinden yürütülen korku ticareti, bulunacak başka uç örnekler ve söylemler başka kitleler üzerinden de devam ettirilecek. Korku simsarlığına dayalı raporların bir amacı siyaseti etkilemek; diğeri de başta AB olmak üzere dünya kamuoyuna (daha doğrusu karar mekanizmalarına) şikâyette bulunmak. 
<p><b>7) NEVRUZ'A KADAR ŞEHİT CENAZELERİNDEN MUHALEFET OLUŞTURMAK</b>
<p>Etnik milliyetçilik üzerinden siyasetin doğal mecrasını değiştirmek isteyenler PKK'yı tepe tepe kullanmak istiyor. Belirledikleri milat, bölgeye uzak olmayanların malumu: Seçimlerden 8 gün önce kutlanacak olan Nevruz'da geniş katılımlı, bol provokasyonlu eylemler yapmak. O güne kadar çatışmaları körüklemek de şehit cenazelerinden siyaset rantı sağlamaya çalışmak da bir başka psikolojik harp taktiği. Maksat belli: Bir yandan Kürtlere 'Bakın bu siyasi partiler sizin hakkınızı savunmuyor' denecek; diğer yandan da geniş kitlere 'PKK ayaklanıyor, bunlarla baş edilemiyor' propagandası yapılacak. 
<p><b>8) YANDAŞ MEDYA SUÇLAMASIYLA EZBER BOZAN MEDYAYI SİNDİRMEK</b>
<p>Pek çok örneğinde görüldüğü gibi halkın zekâsını hafife alan psikolojik taktiklerin tutabilmesi için ezber bozacak yayınların susturulması gerekiyor. Çünkü belli bir siyasi atmosferin oluşturulması için yapılan yayınlara 'Bir de bu gözle bakın' dendiği an kamuoyuna dayatılan manzara bambaşka bir hal alıyor. Soran, sorgulayan ve seçimin demokratik bir ortamda yapılmasını savunan gazete ve televizyonlar, toplum mühendisliği için çırpınıp duranları can evinden vuruyor. Mesela 'Bilimsel bir araştırma' denen kurmacanın psikolojik harp taktiği gibi kullanıldığını, somut olaylar örnekler üzerinden ispat edince birilerinin kimyası bozuluyor. Elinden oyuncağı alınanların başvurduğu propaganda belli: Yandaş medya. Şunu hep unutuyorlar: Bu ülkede neler yaşandığını, kapalı kapılar arkasında hangi fırıldakların döndüğünü, kamu vicdanı gayet net görüyor ve kimin kime ne kadar yandaş olduğunu biliyor. Demokrasiden başka hiçbir şeye yandaş olmayanlarla içine kapalı toplum isteyenler arasındaki açık farkı da vicdanlar gayet açık bir şekilde seziyor...
<p><hr/>
<p><h3>Zaruri bir açıklama</h3>
<p>Sevgili okurlarımız, gazete fiyatlarını doğrudan etkileyen maliyetler sürekli artıyor. Son yıllarda yaşanan kâğıt fiyatlarındaki yüzde yüzlük artış bir yana, şimdi de dolarda büyük artış olmuştur. on binlerce ton kâğıt tüketen bir gazetenin kendi imkânlarıyla bu maliyet artışlarını göğüslemesi çok zor, hatta imkânsız. Maliyeti etkileyen unsurlar sadece birkaç faktörden de oluşmuyor. 
<p> Zaten birkaç aydır bazı gazeteler fiyatlarını artırdı. (Milli Gazete, Radikal, Türkiye, Yeni Asya, Yeni Şafak, Yeni Çağ, Vakit 50 kuruş; Referans 70; Cumhuriyet ve Birgün 75 kuruş). Geçtiğimiz hafta içinde Tempo dergisi yayınını durdurma kararı aldı, kulislerde bir çok dergi ve gazetenin de aynı üzücü kararı alacağı konuşuluyor. Bir holding bünyesinde faaliyet yürütmeyen, satış gelirlerinden elde edilen kaynakla ayakta kalan ve kalmaya mecbur olan gazetemize beş kuruşluk bir zam yapıyoruz. 1 Ocak'tan itibaren geçerli olacak bu zammın bir kişiye aylık yansıması 170 kuruş. Mecburiyet karşısında yaptığımız bu zammı anlayışla karşılayacağınızı biliyor, zor zamanda Zaman'ın ne kadar önemli olduğunu zaten siz çok iyi takdir ediyorsunuz. Bu zaruri durumu da anlayışla karşılayacağınızı umuyor; 2009'un ülkemize güzellikler getirmesini diliyorum...
<p><p align="center"><img border="0" src="http://web.archive.org/web/20120317193424im_/http://medya.zaman.com.tr/2008/12/29/tiraj.gif"/>
<p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=789395), [web.archive.org (arşiv bağlantısı)](http://web.archive.org/web/20120317193424/http://www.zaman.com.tr:80/yazar.do?yazino=789395)
