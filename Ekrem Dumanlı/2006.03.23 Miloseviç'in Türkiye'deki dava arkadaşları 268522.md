# Miloseviç'in Türkiye'deki dava arkadaşları

*Ekrem Dumanlı 2006.03.23*

<td class="columnist-detail">
<p>Her şey aklıma gelirdi de, kendini siyasi parti lideri olarak tanıtan birinin ve yandaşlarının açıktan açığa Miloseviç hayranlığı yapacağını tahayyül bile edemezdim. O da oldu.</p>
<p>
<div id="haberMetinDiv">
<p>PKK yandaşlığından Kızılelma koalisyonuna kadar uzanan her çizgide kıvrak danslar eden ve bin bir surat haliyle her maskeli baloya katılan İP (İşçi Partisi) lideri ve avenesi şimdi de "Balkan Kasabı" Miloseviç'e sahip çıkıyor.
<p>"Bu adamı niçin ciddiye alıyorsun?" dediğinizi duyar gibiyim. Haklısınız, ciddiye almamak lazım; yalnız, Miloseviç yoldaşı düşüncenin daha iyi anlaşılabilmesi için tarihe küçük bir not düşülmesinde de fayda var. Seçimlerde bindelik dilimlere bile giremeyen İP'in üç-beş bin bile satamayan dergisi son sayısında "Miloseviç'in Kasapları" başlığını kullanıyor. Yani asıl kasap Miloseviç değil, onu hücreye tıkanlarmış. Peki ya Balkan diktatörü? Onlara göre "hemen salıverilmesi gereken", "suçsuz" bir insanmış. Ya tarihî gerçekler?
<p>Okul yıllarında sıkı bir komünist olan, daha sonra Komünist Partisi'ne giren Miloseviç, ilerleyen yıllarda Slav ırkçılığına kayarak kendine "ulusalcı" bir yol çizmiştir. (Belki de bu örtüşmenin cazibesi İP liderine romantik bir haz veriyor.) 1992'de 3 yıllık Bosna Savaşı'nı başlatan Miloseviç, başta Bosna ve Kosova olmak üzere Balkanlar'da yüz binlerce insanın katledilmesine sebep olmuştur. 2000'de seçimlere hile karıştırınca halk ayaklanmış ve "Balkan Kasabı"nın devrine son noktayı koymuştur.
<p>Miloseviç korkunç bir Türk düşmanıydı. O yüzden Kosova'yı kana bulayacak hücum emrini 28 Haziran 1989'da verdi; yani Balkanlar'daki Osmanlı hâkimiyetinin başladığı 28 Haziran 1389 tarihini seçti. Böylece Türklerden intikam aldığını düşünüyordu diktatör. Kaderin cilvesine bakın ki böyle bir Türk düşmanının ardından Türkiye'nin ulusalcıları ağıtlar yakıyor.
<p>Bu işin sağcılığı, solculuğu, İslamcılığı, ulusalcılığı olmaz. Katil daima katildir. O yüzden Miloseviç öldüğünde bütün gazetelerimiz "Kasap öldü" deyiverdi; hatta objektifliği ile övünen Newsweek bile "Canavar öldü" diye başlık attı. Çünkü o, büyük bir insanlık suçu işlemişti. Kadın-erkek, çocuk-ihtiyar, asker-sivil demeden yüz binlerce insanı ölüme götürmüştü. Şimdi ne hikmetse İP lideri Doğu Perinçek ve avenesi, ayakta alkışlıyor Sırp caniyi. İP'in yayın organı "iftiharla sunar" şeklinde bir mektuba yer veriyor. Miloseviç, Doğu Perinçek'e bir mektup yazmış. 2002'de yayınlanan 36 sayfalık mektupla "iki lider" ruh kaynaşmasını ortaya koymuş. Mektupta; Miloseviç, Perinçek'e "Sizler, dost kurumlar, dost insanlar..." "Sayın Perinçek, siz ve ben aynı davayı savunuyoruz" demiş. Bu yakınlık karşısında bize ancak "Allah kavuştursun, Allah sizi birlikte haşreylesin" demek düşer...
<p>Ancak, Miloseviç hayranı bir kitlenin Türk milletinin değerlerine sahip çıkıyor gibi görünmesi, "vatan", "bayrak" edebiyatı yapması, insanın kanına dokunuyor. Bu zavallı topluluğun kalkıp bir de dindar kisvelere bürünmesi; sonra İslam adına ahkâm kesmesi insanın yüreğini dağlıyor. Paçalarından riya damlayan bir söylemle "İslamcı havalarına girmek; sonra kalkıp en baş Müslüman katiline mersiye düzmek gözden kaçacak bir ihanet değil. Milliyetçileri kirli emellere alet etmek isteyen bu güruh, sine-i millete çarpınca küçük bir kafatasçı grupla yoldaşlık yapmak zorunda kaldı. Şimdilerde dinî kesimlere göz kırpıyor; oradan da umduğunu bulamayacak; çünkü alnı secdesiz bir kitlenin mütebasbıs tavırlarla rol kesmesi, Müslüman halkın irfanına çarpıp dönecektir. Miloseviç ittifakının ortaya çıkması bu açıdan önemlidir. Hazır ittifaktan bahsetmişken bir tespiti buraya kaydediyorum: Miloseviç'in ölümünü öfkeyle ve yasla karşılayan iki zümre var; biri her İP'te oynayan cambazlar; diğeri PKK yandaşı bir ajans. Ölüm haberini yazarken hıncını Sırbistan hükümetinden alıyor ajans. PKK-İP ittifakının ortasında Miloseviç'in durması ilginç bir manzara oluşturuyor; ne dersiniz?</p></p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=268522), [web.archive.org (arşiv bağlantısı)](http://web.archive.org/web/20120813223916/http://www.zaman.com.tr/yazar.do?yazino=268522)
