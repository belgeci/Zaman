# Konuşanlar,  susanlar, işgüzarlar

*Ekrem Dumanlı 2009.01.15*

<tr><td class="metin" colspan="2" style="padding-top: 20px; padding-left: 5px; padding-right: 10px;">Susurluk mu Ergenekon mu? İkisi birden mi? Ne vardı Susurluk'ta? Kamyonun çarptığı arabada bir kanun kaçağı, bir emniyet yetkilisi, bir de milletvekili. Bagajda silahlar. Ortada bir cephanelik mi vardı? Hayır.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Sadece kayıp silahlardan bahsediliyordu. O silahlar da zaten sırra kadem bastı. Suikast planlarına mı rastlanmıştı? Hayır? Fişlemeler, şantaj kasetleri, bombalama eylemleri, cinayetler... Susurluk'ta hiç biri yoktu ama medya yeri göğü inletiyordu. Çünkü dönemin siyasi figürleri büyük bir tespit ve hamle hatasıyla Susurluk'a fasa fiso demişti. Sonuçta siyaset tarihinin muhkem kaziyesi bir kez daha devreye girdi: Çetesini tasfiye edemeyen hükümeti çete tasfiye etti ve derin çete siyasi iktidarı hallaç pamuğu gibi savurup attı...
<p>Ergenekon'da ne var? 
<p>Ne yok ki! 
<p>Darbe planlamak, meşru hükümeti illegal yollardan yıkacak örgütler kurmak, ülkeyi kaosa sürükleyecek olaylar tertip etmek, suikastlar düzenlenmek, yerin altına cephanelikler yerleştirmek, her kesimden insanları fişlemek, Ermeni ve Aleviler arasından tanınan simaları öldürmek için planlar yapmak... Daha saymaya gerek var mı ki! Yaklaşık 2 bin beş yüz sayfayı bulan iddianamede elde edilen bilgi ve belgeler kamuoyuna arz edildi zaten. Bir de ek iddianame hazırlanıyor. Bu arada emekli generallerden muvazzaf subaylara kadar tutuklamalar yapılıyor. Bazı insanlar da serbest bırakılıyor. Demek ki hukuki süreç işliyor...
<p>Madem Ergenekon davası Susurluk'tan çok daha geniş, çok daha derin ve çok daha tehlikeli yapıyı yargı karşısına çıkarıyor, o zaman birileri neden çeteyi ölümüne savunuyor? Dahası; Susurluk için demokratik pozlar verenler, şimdi niçin çeteye yakın bir cephede konuşlanmayı tercih ediyor? Çamura yatmaya gerek yok ki! Dünkü 'çete karşıtı tavır' doğruydu. Bu tavırda samimi olanlar, Ergenekon davası için de 'Ucu nereye dayanırsa dayansın' deyip demokratik cesarete misal olmalı...
<p>Ergenekon davasında gözaltına alınanlar yargıya saygılı olduklarını ısrarla söylüyor. Mesela Kemal Yavuz 'Devletin güvenlik teşkilatına ve adalet düzenine saygım devam ediyor.' demiş. ... Komutan böyle diyor ama kendini Ergenekon avukatı olarak ilan edenler yargının ve güvenlik teşkilatının aleyhine veryansın ediyor. Kim haklı? Kraldan çok kralcılık yapanlar mı? Bugünlerde bazıları ısrarla soruyor: Ergenekon'da gözaltına alınanlar niçin sus pus oluyor? Aslında cevap basit: Birincisi dosyadaki somut bilgi ve belgeler sağlam olmalı; ikincisi, sanıklar yargı sürecine saygılı ve mahkemenin sağlıklı bir şekilde sona ermesini bekliyor. Peki, asıl soru şu değil mi? Dosyanın içeriğini bilmeyen birileri (her gün yer altından cephane çıkmasına rağmen) niçin çok keskin konuşuyor ve yargı üzerinde baskı kurmaya yelteniyor?
<p>Mesela şu HSYK ne zamana kadar Demokles kılıcı gibi Ergenekon davasının üzerinde asılı kalacak? Herkes biliyor ki bu HSYK, Şemdinli savcısını meslekten men etmekle kamu vicdanında sabıkalı bir duruma düşmüştür. Şimdi de Ergenekon savcısı için konuşulan bütün senaryolarda bu kurulun adı geçiyor. Birkaç gün önce bir kargaşaya yol açmaları yetmemiş gibi HSYK üyelerinden biri Radikal'e demiş ki: 'Ergenekon'u perşembe görüşebiliriz.' Kamuoyu sormaz mı: Hayırdır, yeni bir Şemdinli tezgâhı mı kuruluyor?
<p>Bir de halen savcılık yapan YARSAV başkanı var. Beyefendi tam bir felaket, bütün konuşmaları faul. Madem bu kadar heveslisin, savcılık cübbeni çıkar, Yargıtay binasında siyasi demeç vermeyi bırak sonra siyaset arenasına çık. Ne yazık ki konuştukça meslektaşlarını batırıyor, yargının bağımsızlığına gölge düşürüyor, yargının siyasallaştığına dair şüpheleri temellendiriyor. Ve ne gariptir ki bir kısım medyadan en küçük bir eleştiri almıyor. Ve yine acip bir ahvale işarettir ki dün 'Susurluk çetesi için demokratik eylemleri' destekleyen medya işgüzar 'Ergenekon avukatları' karşısında bin dereden su getirerek güzellemeler yapıyor. Hayırlı olsun! Yalnız bilmeleri gereken şu ki maşeri vicdan Ergenekon'u örtbas etmek isteyenlere bu sefer geçit vermeyecek. Ergenekon'un üstünü örtmek için eşelenenler, Susurluk'tan gereken dersleri çıkarmak zorunda ki adları tarihe çeteci olarak geçmesin...<br/></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=803650), [web.archive.org (arşiv bağlantısı)](http://web.archive.org/web/20090318022955/http://zaman.com.tr:80/yazar.do?yazino=803650)
