# Boğaziçi modeli

*Ekrem Dumanlı 2009.09.01*

<tr><td class="metin" colspan="2" style="padding-top: 20px; padding-left: 5px; ">Geçenlerde Boğaziçi Üniversiteliler Derneği'nin iftar yemeğine katıldım. Onca yoğun iftar trafiğinde Dernek'ten gelen daveti hiç tereddüt etmeden kabul etmiştim.</td></tr><tr><td class="metin" colspan="2" style="padding-top: 20px; padding-left: 5px; "><p>Çünkü "mezunlar"ın kimlerden oluştuğunu merak ediyordum. Daha önemlisi, geçen sene başında yaşanan bir hadiseyi hatırlamış "Demokratik geleneğiyle zirveleşen bir okulun teklifini geri çevirmemem lazım" demiştim.
<p> Eminim geçen sene yaşanan hadiseyi siz de hatırlayacaksınız. Hangi aklıevvelin fikridir bilinmez; sömestr başında başörtülü öğrencilere yasak getirildi: Bu, Boğaziçi Üniversitesi'nin tarihinde görülmüş bir baskı değildi. Bütün üniversitelerde yasak devam ederken; hatta Engizisyon'u çağrıştıran "ikna odaları"nda başörtülü çocuklara "telkin" yapılırken Boğaziçi'nde böyle bir utanç tablosuna rastlanmamıştı. 28 Şubat'ın en hararetli döneminde bile başı açıklarla başı kapalılar aynı çatı altında eğitim almaya devam etmiş, hiçbir faşist baskıya boyun eğmeyerek gerçek üniversitenin yasakların değil, özgürlüklerin sembolü olduğunu ispat etmişti.
<p> Geçen sene başörtüsü yasağı devreye sokulunca öğrencilerin demokratik tepkisi de büyük oldu. Üstelik bu tepki sadece örtülü kızlardan ya da muhafazakâr erkeklerden gelmedi. Açığıyla kapalısıyla, solcusuyla sağcısıyla vs. kenetlendi öğrenciler ve kampüse hep beraber girdiler. Yasak delindi. Bunun üzerine hazırlık sınıfına yeni başlayan çocuklar arasında ayrım yapmaya yeltenenler oldu. O da tutmadı. Boğaziçililerin demokratik direnişi sayesinde yasakçılar geri adım atmak zorunda kaldı.
<p> İşte tam bu manzara için 'Boğaziçi modeli' demek istiyorum. Bu modele göre temel hak ve özgürlüklerin savunulması söz konusu olduğunda herkesin kenetlenmesi, tepeden dayatılan ayrımcılığın hiçbirine boyun eğilmemesi gerekiyor. Türkiye'nin çıkış noktası da budur. Alevîlerin haklarını Sünnîler savunmadıkça; Sünnîlerin mağduriyetlerine Alevîler isyan etmedikçe bu ülkede demokrasinin zafer şarkıları söylemesi mümkün değil. Başı açıkların tercihlerine saygı duyulmasını başı kapalılar ifade edecek ki, özgürlük üzerine söylenenlerin inandırıcılığı korunabilsin. Başı açıklar da başı kapalılara karşı uygulanan çağ dışı baskılara isyan edecek ki, faşizmin yüreğine bir korku düşsün ve demokratik talepler gürül gürül vicdanlarda yankılansın.
<p> Katsayı eşitsizliği kaldırıldığında baro adına konuşan bir adam, "Eşitlik, eşitler arasında olur" diyecek kadar küçülebiliyor, adalet kavramını kevgire çevrilebiliyorsa, toplumsal tepkinin ortak refleks geliştiremediğindendir. Bir teğmen, bir el bombasını gencecik bir askerin eline tutuşturuyor ve dört Mehmetçik şehit oluyorsa medya ve sivil toplum bunu sorgulamıyorsa daha alınacak çok mesafe var demektir. Kamuoyunu yanıltıp "kaza sonucu dört erimiz şehit oldu" diyerek basını ve kamuoyunu yanlış bilgilendiren yetkilileri medya sigaya çekemiyorsa bu ülkede empati kültürü ve demokrasi cesareti nasıl gelişir?
<p> Demokratik açılımı (bazı yayın organları ısrarla Kürt açılımı demeye devam ediyor) hükümete tuzak kurmak şeklinde düşünenler hata ediyor. Kürtlerin sorunlarını Türkler çözecek ki bu ülkede "birlik mesajları"nın bir anlamı olsun. Kürtler de Türklerin hissiyatını dikkate almalı. Eğer bir kısım "Kürt aydını" hâlâ özgürlük adına söyleyeceği her cümle için bir terör örgütünden icazet bekliyorsa sorunların çözümüne katkı sağlanması hiç de kolay değil.
<p> İftarda baktım, yaklaşık beş yüz Boğaziçili arasında açık olanı da var, kapalı olanı da; Doğulusu da var; Batılısı da. Türkiye manzarası. Kapalı kapılar arkasında Bizans entrikaları çevirenlerin de bu manzarayı görmesini isterdim. Görselerdi, bu ülkeyi parçalamanın, insanları birbirine düşman yapmanın imkânsız olduğunu göreceklerdi...<br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=886904), [web.archive.org (arşiv bağlantısı)](http://web.archive.org/web/20100112034458/http://www.zaman.com.tr:80/yazar.do?yazino=886904)
