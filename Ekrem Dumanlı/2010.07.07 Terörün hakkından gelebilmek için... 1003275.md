# Terörün hakkından gelebilmek için...

*Ekrem Dumanlı 2010.07.07*

<td class="columnist-detail">
<p>İçişleri Bakanı Beşir Atalay dün bir toplantı düzenledi. Gazete yayın yönetmenleri ve ajans genel müdürleriyle bir araya gelen Atalay, son dönemde artan terör olaylarını değerlendirdi. "Bu bir istişare toplantısıdır." cümlesi sadece soru beklemediğinin, katılımcılardan yorum ve görüş istediğinin açık ifadesiydi. Nitekim öyle de oldu. Toplantının girişinde genel bir çerçeve çizen İçişleri Bakanı, programın büyük bölümünde dinlemeyi ve not almayı tercih etti.</p>
<p>
<div id="haberMetinDiv">
<p>Bu manzara bile başlı başına önemli. Çünkü bugüne kadar devlet, "Kürt sorunu" ile ilgili dinlemekten çok konuşmayı, eleştirilere muhatap olmaktan çok kendi doğrularını dayatmayı tercih etti. Belki de meselenin kördüğüm haline gelmesinin en temel sebebi buydu...
<p>Basın ile İçişleri bir araya gelince en çok ne konuşulur? Tabii ki, güvenlik ile özgürlük arasındaki denge. Nitekim toplantının çıkış noktası buradan başladı. Kabul etmek gerekir ki her terör örgütünün asıl amacı, silahlı eylemler vasıtasıyla kendi propagandasını yapmaktır. Basın, bu amaca hizmet eder mi? Evet. Üstelik çoğu kez farkına varmadan. Terör olayları ekranlara nasıl yansıtılmalı? Gazeteler bu meş'um hadiseyi okuruna nasıl sunmalı? Bu sorular dünya medyası tarafından da tartışılıyor. Özellikle 11 Eylül saldırısından sonra terör eylemlerinin hangi ölçüler içinde verilebileceği, ne kadarının sorumluluk içinde kalacağı ve ne kadarının sansür sayılabileceği sıkça yapılan bir tartışma. Bakan Bey de, bu hassas dengeye dikkat çekti. Kelimeleri kibarca, dikkatlice seçiyordu. "Haberleri böyle verin" gibi buyurgan bir eda yoktu sözlerinde.
<p>İşin doğrusu, bu yaklaşım doğru. Sorumlu yayıncılık meselesi hadiseye siyaset üstü bakmakla başlıyor. Medya, kendi sınırlarını kendisi çizecek ve haber sunuş biçimiyle terörün tedhiş maksadına boyun eğmeyecek. Mesela PKK lideri, "Halklar arası çatışma çıkabilir." diyerek yeni bir hedef belirliyor. Medya bu hedefe hizmet edecek bir üslubu seçmemeli. Yani, halkımız arasında nefrete dönüşebilecek, toplumsal barışı yerle bir edecek tarzda haber ve yoruma yer vermemek gerekiyor. Halkta infiale yol açacak, sosyal çatışmayı tetikleyecek, örgütün korku salma maksadına hizmet edecek yayınlardan sakınmak gerekiyor ki terör denen canavarın hakkından gelmek mümkün olsun...
<p>Tabii ki toplantı sırasında, 'açılım' soruldu, sorgulandı. Sayın Atalay'ın, "Bu devlet projesinde yargı yer almadı." sözü, bir iç sızlaması gibi geldi bana. Yayın yönetmeni bir arkadaşıma sordum; o da aynı üzüntüyü hissetmişti. Keşke terör belasına karşı sivil toplum ve devlet topyekûn bir mücadele verilebilseydi!
<p>İhtimal ki İçişleri Bakanı'nın istişare sırasında söylediği bazı sözler polemik konusu yapılabilir. Tecrübeyle sabit; en hayatî konuların konuşulduğu nice toplantı demagojik tartışmalara feda edilmiştir. Bu toplantının akıbeti de böyle bir talihsizlikle karşılaşabilir. Bakan'ın saatler süren toplantısından birkaç cümle cımbızlayarak toplantıyı bulvarize etmek doğru bir yaklaşım değildir. Terörün hakkından gelmek için ayrıntıda boğulmamak gerekiyor. Ayrıntılar üzerine çok kafa yorup kavga üstüne kavga çıkaranlar devasa problemleri çözemez...
<p>Program sonunda vedalaşırken İstanbul Valisi Hüseyin Avni Mutlu'ya, "Aslında sizinle de uzun uzun konuşmalıyız. Diyarbakır'da onca zaman valilik yaptınız, nasıl görüyorsunuz gelişmeleri?" dedim. Vali Bey yüreğime su serpen bir şey söyledi ve umutları yeşertti. Evet, bu güzel ülke terörün belini gerçekten kırabilir ancak şu şartla: Devlet, sivil toplumu yanına alacak, devletle halkı barışacak, özgürlükçü yolda terörün haritasına boyun eğilmeyecek, sağduyu ve aklıselimle hareket edilip provokasyonlara alet olunmayacak... </p></p></p></p></p></p></div>
</p>
<a href="http://web.archive.org/web/20110105004534/mailto:e.dumanli@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1003275), [web.archive.org (arşiv bağlantısı)](http://web.archive.org/web/20110105004534/http://www.zaman.com.tr/yazar.do?yazino=1003275)
