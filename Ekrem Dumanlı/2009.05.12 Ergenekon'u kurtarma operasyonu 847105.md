# Ergenekon'u kurtarma operasyonu

*Ekrem Dumanlı 2009.05.12*

<td class="columnist-detail">
<p>Ergenekon sempatizanlarının yeni stratejisi belli oldu. Başta Almanya olmak üzere yurtdışına çıkılacak ve Ergenekon soruşturmasının aslında siyasî bir dava olduğu anlatılacak. Siyasî dava?</p>
<p>
<div id="haberMetinDiv">
<p>Evet, aynen böyle. Güya AK Parti, ülkedeki muhalefeti sindirmek için bu soruşturmayı başlatmış, ülkenin saygın asker ve bürokratlarını bu soruşturma sayesinde susturuyormuş. Doğru mu? Yalanın daniskası! Ergenekon soruşturmasının nasıl başladığını bu ülkede bilmeyen yok; ancak yurtdışındaki insanları kandırmak da o kadar kolay değil. Kamuoyunun bildiği gibi önce bir ihbar üzerine Ümraniye'de bombalar bulundu. Ardından Eskişehir'de emekli bir subaydan bombalar çıktı. Bu arada ele geçen belgeler büyük bir örgütün 'ülkede kaos çıkarmak için' yapılandığını gözler önüne serdi. O günden bu güne yer altından cephaneler çıkıyor. Krokiler, suikast planları...
<p>Bugüne kadar ortaya çıkanlar bir yana, hafta içinde mahkeme Danıştay saldırısı ile ilgili dosyayı Ergenekon Davası ile birleştirdi. Bu ne anlama geliyor? Bundan sonra Alparslan Arslan Ergenekon davasında yargılanacak. Bu, Danıştay'a saldırıp insanları kurşuna dizmeye kalkan adam ile Ergenekon örgütü arasında somut belge ve bilgiler olduğunu ortaya koyuyor.
<p>Her neyse... Konumuz Ergenekon davasının yurtdışında tanıtımını (!) yapmak ve bu konuda yeterince bilgisi olmayan (!) dünya kamuoyunu aydınlatmaktı. CHP kurmayları da geçen gün bu davayı yurtdışında savunacaklarını söylemişti. Oysa parti kapatma davası sürerken bu konuyu yabancılarla konuşanlara ateş püskürüyordu CHP ve yandaşları. Bazı medya grupları da yurtdışına çıkarma yapıyor şimdilerde. Hâlbuki onlar da AB ülkelerinden gelen kapatma davası sorularına cevap veriliyor diye bir hayli öfkelenmişlerdi. Roller değişti galiba. Yurtiçinde kamuoyunu ikna edemeyenler soluğu misak-ı milli sınırları dışında alıyor. 'Olsun. Biraz da onlar Avrupa görsün, sorular karşısında terlesin' diyebilirsiniz; ancak Avrupa çıkarmasının kimler tarafından yapılacağı da bu aşamada önem kazanıyor. Zira yargı süreci devam eden bir dosya hakkında konuşulması bazı sakıncaları da gündeme getiriyor.
<p>Geçen hafta Ergenekon müdafaası yaparak Avrupa'yı sarsan (!) konuklar arasında ilginç isimler yer alıyor. Mesela YARSAV Başkanı Ömer Faruk Eminağaoğlu. Yanında da İstanbul Barosu Başkanı Muammer Aydın. Diğer katılımcılar İşçi Partisi'nin avukatı Mehmet Cengiz ve CHP Manisa Milletvekili Şahin Mengü. Boş salona yaptıkları konuşmanın ana başlığı da ilginç: Ergenekon Tertibi ve Yargının Sınavı.
<p>Öncelikle şu tespiti yapmak şart: YARSAV Başkanı konuştukça batıyor. Çünkü o sadece bir dernek başkanı değil; aynı zaman da halen görev yapan bir savcı. Hem savcılık yapıp hem de yargıya intikal etmiş her meseleye müdahil olmak sadece kendini değil, YARSAV'ı da, hatta adalet mekanizmasını da olumsuz etkiliyor. Silahlı bir örgüt orada yargılanırken bir savcının kalkıp Almanya'da 'tertip' konuşması yapması akla mantığa, adalete sığar mı? Diğer katılımcıya ne demeli? 20 bin üyesi bulunan Baro Başkanı yurtdışına gidip günlerce Ergenekon'u aklama ve paklama faaliyeti yapar mı? Maksatları neydi tam bilemiyorum ama görüntü ve imaj bu. İşçi Partisi avukatı ve CHP milletvekili Mengü için söyleyeceğim bir şey yok; iyi bir dörtlü olmuşlar ((!) aslında. Ne var ki Almanya da ikna olmamış anlatılanlara ve salonlar boş kalmış. Sanırım bir hayli içerlemişler, dertlenmişler...
<p>Sadece Avrupa'da değil; Türk cumhuriyetleri başta olmak üzere birçok ülkede Ergenekon'u temize çıkarmak için seyahatler yapılıyor. Yer altından çıkan bombalar söz konusu olduğunda kem küm edenler, yurtdışında bu davanın bir fikir suçu olduğunu vurgulamaya çalışıyor ve 'tertip' suçlamasında bulunuyor. Peki, kim inanır bu masallara? Hiç kimse. Çünkü yaklaşık 5 bin sayfalık iddianame orada duruyor. İddianamedeki somut deliller, Ergenekon'u kurtarma çabaları sırasında söylenen şatafatlı sözleri tuzla buz ediyor. Adama sorarlar; yerin altına gömdüğünüz bu kadar silahla ne yapacaktınız? </p></p></p></p></p></p></div>
</p>
<a href="http://web.archive.org/web/20110107053627/mailto:e.dumanli@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=847105), [web.archive.org (arşiv bağlantısı)](http://web.archive.org/web/20110107053627/http://www.zaman.com.tr/yazar.do?yazino=847105)
