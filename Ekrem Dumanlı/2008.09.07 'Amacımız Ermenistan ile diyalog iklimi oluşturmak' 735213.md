# 'Amacımız Ermenistan ile diyalog iklimi oluşturmak'

*Ekrem Dumanlı 2008.09.07*

<tr><td class="metin" colspan="2" style="padding-top: 20px; padding-left: 5px; padding-right: 10px;">Cumhurbaşkanı Abdullah Gül, Türkiye-Ermenistan milli maçının ortaya çıkardığı fırsatla  Ermenistan'a gerçekleştirdiği ziyaretin iki ülke ilişkilerindeki sorunların  giderilmesi ve diyalog sürecinin başlamasına vesile olmasını beklediğini  söyledi.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Ermenistan Cumhurbaşkanı Serj Sarkisyan'ın da aynı temennilerde bulunduğunu anlatan Gül, Dünya Kupası grup elemeleri kuralarında Türkiye ile Ermenistan'ın aynı gruba düşmesinin bu temennilerin gerçekleşmesi için fırsat doğurduğunu kaydetti. Gül, ''tarihi'' olarak nitelendirilen Ermenistan ziyaretiyle ilgili Erivan'a giderken ''ANA'' uçağında gazetecilerle sohbet etti. Cumhurbaşkanı Gül, Ermenistan ziyaretine karar verme sürecini şöyle anlattı: "Ermenistan cumhurbaşkanına görevine yeni seçildiğinden kutlama mesajı göndermiştim. O da o mesaja güzel bir cevap vermişti. Sonra maça davet etti. Bizim için de bir fırsata dönüştü." Yapılan ziyaretten iki büyük beklentileri olduğunu kaydeden Cumhurbaşkanı Gül, bunlardan birinin Kafkasya İşbirliği ve İstikrar Platformu'na zemin hazırlamak diğerinin de Türkiye ile Ermenistan arasında diyalog başlatacak bir iklim oluşturmak olduğunu aktardı. "Bu iklimi oluşturursak problemler ortadan kalkabilir. Bugünkü dünyada gayet ölçülü ve bilinçli bir şekilde aktif olacaksınız. Türkiye büyük bir ülke ve bölgesinin en önemli ülkesi." diye konuştu. Ermenistan'a somut bir teklifle gitmediğini de vurgulayan Gül, ''Ben Ermenistan'a risk alıp herhangi bir anlaşma yapmaya, herhangi bir teklifte bulunmaya gitmiyorum'' dedi. ''Sorunlar önümüze geldiğinde 'uğraşıp yıpranırız' deyip, süpürüp kapının arkasına koyma siyasetini izlemeyeceğim'' diyen Gül, sorunların durdukça kronikleştiğini sözlerine ekledi. <br/></p></td></tr>

Kaynak: [zaman.com.tr](http://zaman.com.tr/yazar.do?yazino=735213), [web.archive.org (arşiv bağlantısı)](http://web.archive.org/web/20080911205157/http://zaman.com.tr:80/yazar.do?yazino=735213)
