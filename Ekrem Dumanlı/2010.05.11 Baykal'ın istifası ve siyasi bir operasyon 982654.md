# Baykal'ın istifası ve siyasi bir operasyon

*Ekrem Dumanlı 2010.05.11*

<td class="columnist-detail">
<p>Kırk yıldır siyasette bulunan ve önemli bir ölçüde halka mal olan Baykal, dün kısa bir konuşma yaparak genel başkanlık görevini bıraktı.</p>
<p>
<div id="haberMetinDiv">
<p>Belli ki Baykal'a komplo kuranlar, onun siyasetle devre dışı bırakılmasına karar vermiş. Utanç verici bir metotla bu istifanın sağlanması meselenin çok vahim bir yönünü ortaya koyuyor.
<p>Deniz Bey, yaptığı kısa konuşmada görüntülerin yeni olduğunu ve komployla karşı karşıya olduğunu söyleyerek topu iktidara attı. Elinde somut bir bilgi olduğunu sanmıyorum. Çünkü konuşmasından böyle bir izlenim edinemedim. Baykal'ın kuşkusu yeni araştırmalara, soruşturmalara sebep olacak. Başbakan Erdoğan'ın daha hadise duyulur duyulmaz başlattığı incelemenin nasıl bir sonuç vereceğini zaman içinde göreceğiz.
<p>Bu hadisede dikkat çeken birkaç ayrıntı üzerinde düşünmek gerektiğine inanıyorum. Deniz Bey'i zor durumda bırakan görüntülerin içeriden destek alınmaksızın elde edilmesi mümkün görünmüyor. Olayın geçtiği mekân bu nedenle çok önemli. Bu uğursuz komployu kuranlar mekânı, zamanı, şahısları ve ilişkileri yakından bilmenin avantajıyla hareket etmiş olmalı. Ayrıca, meselenin CHP Genel Kongresi'ne iki hafta kala tezgâhlanması, parti içi dengeleri altüst etmeye yönelik bir operasyona işaret ediyor. Olay ortaya çıkar çıkmaz, "istifa" seslerinin yükselmesi ve bu koroyu temsil edenlerin bazı derin bağlantıları da, "Acaba bir operasyonla karşı karşıya mıyız?" şüphelerine sebep olmakta...
<p>Uzun zamandan beri bazı çevreler, Deniz Bey'in doğru ve etkin bir politika üretemediğini derinden derine işliyor. Onlara göre Baykal yeterince çalışmıyor, halkın arasına karışmıyor ve iktidara yürüyecek bir kadro oluşturmuyordu. Salı günleri yaptığı konuşmasıyla yetindiğini düşünenler, Deniz Bey'in spor yapmasından bile rahatsızdı. "Bu iş Baykal'la olmaz!" tezini savunanlar daha popüler bir isim arayışına girmişlerdi. Ne var ki delegelerin ortada hiçbir şey yokken Baykal'ı tasfiye etmesi mümkün değildi. Açık söyleyeyim; AK Parti'nin Deniz Baykal'dan rahatsızlığı, parti içinde de uzantıları olan bazı yapıların rahatsızlığından daha fazla değildi. Hatta Deniz Bey'in zaman zaman halka yönelmesi ve halkla CHP'yi barıştırmak için çaba sarf etmesi, sola yeni bir nizam vermek isteyenleri huzursuz ediyordu. AK Parti, Deniz Baykal'ın 'sert açıklamaları'ndan, 'uzlaşmasız beyanları'ndan rahatsızdı kuşkusuz; ancak her şeye rağmen karşılarında onlarca senedir siyaset yapan tecrübeli bir politikacı olduğunun farkındaydılar. Ülke meselesi söz konusu olduğunda Baykal'la görüşülebileceğini en iyi AK Partili yetkililer bilir. 
<p>Baykal'a kimin tuzak kurduğu mutlaka ortaya çıkarılmalı. Çünkü yaşanan süreç, büyük bir siyasi operasyonla karşı karşıya olduğumuzu ortaya çıkarıyor. CHP, Baykal'ı geri dönmesi için ikna etmeye zorlayacaktır. Dönse de dert dönmese de. Dünkü istifanın ardından olaya adı karışan CHP Ankara Milletvekili Nesrin Baytok'un da istifa etmesi kaçınılmaz oldu.
<p>Baykal'ın Pensilvanya vurgusu parti içinde kara propaganda yapanlarla ilgili olmalı. Zira daha ilk dakikadan bazı kitleleri zan altında bırakmak isteyen vekiller oldu. Birkaç gündür yayınlanan gazeteler, TV programları, açıklamalar ve yorumlar ortada. Bir tarafta olayı en ince ayrıntısına kadar ballandıra ballandıra anlatıp "istifa" çığlıkları atanlar, öbür tarafta "samimi" bir üzüntü, kişilik haklarına gösterilen saygı. Yılların politikacısı Baykal'ın bunu görmemesi mümkün mü?
<p>Görünen o ki CHP istifa şokunu üzerinden kolay atamayacak. Ve bu parti yeniden tasarlanacak. Ortaya çıkan yeni düzen ile komplo arasında nasıl bir bağlantı olduğuna dikkat etmek gerekiyor.</p></p></p></p></p></p></p></div>
</p>
<a href="http://web.archive.org/web/20110105223347/mailto:e.dumanli@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=982654), [web.archive.org (arşiv bağlantısı)](http://web.archive.org/web/20110105223347/http://www.zaman.com.tr/yazar.do?yazino=982654)
