# TSK'nın son  imaj çalışması ve  iletişimin gücü

*Ekrem Dumanlı 2009.08.31*

<tr><td class="metin" colspan="2" style="padding-top: 20px; padding-left: 5px; ">Türk Silahlı Kuvvetleri (TSK), yeni bir reklam kampanyası başlattı. Dünyada da bu tarz çalışmalara rastlanıyor. Özellikle profesyonel asker bulmakta zorlanan ülkeler, bazen orduya katılımı teşvik için reklam kampanyası düzenliyor.</td></tr><tr><td class="metin" colspan="2" style="padding-top: 20px; padding-left: 5px; "><p>Dikkatli yapıldığı takdirde faydalı da olabilir; ancak halkla ilişkiler bir bütündür ve sadece reklam kampanyasıyla istenen sonuç elde edilemez. Bütün kurumlar ve şirketler için geçerlidir bu durum; yapılan kampanya ile ortaya konulan genel manzara örtüşmek zorundadır.
<p>Ordumuzun reklam ve tanıtımı yapılacaksa daha ciddi çalışmalar ortaya konulmalı. Öyle güzel mesajlar taşınmalı ki; bir yandan "Ne oluyor, askerî bir dönem mi yaşanıyor?" endişesine yol açılmasın; bir yandan da ordu, demokrasi ve insan haklarının yanında kendine sağlam ve çağdaş bir pozisyon inşa etsin.
<p>Talihsizlik bu ya! Tam TSK adına yaygın bir imaj çalışması yapılırken tüyler ürpertici bir hadise yaşandı. 17 Ağustos'ta Türkiye, 4 Mehmetçik'ine ağladı. "Kaza sonucu bir el bombası patlamış, 4 erimiz şehit olmuştu." Resmî kaynaklar olayı aynen böyle aktardı. Ancak 9 gün sonra Taraf Gazetesi olayın gerçek yüzünü ortaya çıkardı ki; aslında bomba "kaza sonucu" patlamamış, bir teğmen askere ceza vermek için pimini çektiği el bombasını erin eline tutuşturmuştu. "Mandalı bırakırsan ölürsün, bırakmazsan yaşarsın" diyen teğmen, 4 ana kuzusunu canından etmişti.
<p><b>EVET OLAY MÜNFERİT AMA...
</b>
<p>Her kurumda böyle vahim hatalar yapılabilir ve bu korkunç hata kuruma mal edilmemelidir. Doğru; ancak olayın kamuoyuna yanlış duyurulması da maalesef büyük bir hatadır. Aynı zamanda ders çıkarılması gereken bir iletişim kazasıdır. Bütün televizyonlar, gazeteler vs. olayı resmî yetkililerin ağzıyla duyurdu. Başka türlü de olamazdı; çünkü hadise bir kışlada yaşanıyordu. Haliyle, orada ne muhabir vardı ne de doğrudan haber kaynağı olabilecek bir tek kişi. Teğmenin daha o gün tutuklanması meseleyi örtbas etmeye yetmez. Bir teğmen yüzünden ordumuzun itibarına gölge düşürülmüştür. Gerçek ortaya çıktığında vatandaşın başka kuşkulara da kapılacağını hesap etmek TSK'nın kurumsal iletişiminden sorumlu kişilerce iyi düşünülmeliydi, olayın gerçekliği kamuoyuyla şeffaf bir şekilde paylaşılmalıydı. Benzer iletişim hataları Dağlıca baskınında da yaşandı, Aktütün baskınında da yaşandı... Şemdinli hadisesinde o günün Genelkurmay Başkanı'nın bir zanlı için 'Tanırım, iyi çocuktur' demesi de, İlker Başbuğ'un LAW silahıyla ekran karşısına çıkması da (maalesef örnek çok) iletişim hatasıydı. Bu çağda evrensel kural şu: Bir ordunun şeffaf, denetlenebilir, hesap verebilir olması onu zaafa uğratmaz; aksine daha 'güçlü' kılar. Bu gerçeği TSK'nın halkla ilişkilerini düzenleyenler iyi analiz etmeli ki; reklam çalışmaları da inandırıcı ve samimi bulunsun... 
<p>Bu arada daha kötü bir iletişim kazası yaşandı maalesef: Büyük Taarruz'un 87. yıldönümü törenlerine Afyon'da katılan İlker Başbuğ'a, valiliğe yaptığı ziyaret sırasında 4 şehit asker olayının iç yüzü soruldu. Başbuğ'un tepkisi yine (ve maalesef) doğru bir iletişim kurulamadığını gösteriyordu. Asabi bir şekilde "Yeter artık, burada Zafer Bayramı'nı kutlamak için bulunuyoruz" demenin bir anlamı yok. Zira bu kısacık cümle sanki daha önce bir açıklama yapmış da şimdi "Neden tekrar tekrar soruyorsunuz?" gibi bir manaya geliyor ama durum hiç de öyle değil. Genelkurmay Başkanlığı, 4 kişinin ölümünden sorumlu teğmenin bir gün sonra tutuklandığını açıkladığında takvimler 28 Ağustos'u gösteriyordu. Geç kalınmıştı. Şöyle bir imaj oluştu adeta: Taraf'ın "El bombasını çekti, erin eline tutuşturdu" haberi olmasaydı; Genelkurmay'ın açıklaması belki de hiç olmayacaktı. Görüntü bu!
<p>Hal böyle olunca (üzülerek söylemek zorundayım ki) soru işaretleri başka soru işaretlerinin doğmasına neden oluyor. Nitekim bu olayın hemen akabinde başlayan başka bir tartışma, bu ülkeyi seven her ferdin yüreğini dağlayacak kadar vahim bir iddiayı gün yüzüne çıkardı. 27 Mayıs 2009'da gece yarısı Hakkâri'nin Çukurca ilçesi kırsalında askerî aracın geçişi sırasında patlayan mayın, 6 evladımızı elimizden almış, toprağın kara bağrına tevdi etmişti. Bu patlama sonrasında ortaya çıkan tartışmalar yüzünden Başbakan Tayyip Erdoğan, DTP Genel Başkanı Ahmet Türk'e verdiği randevuyu iptal etmişti. Kamuoyu tepkisi büyüktü. Birkaç ay sonra internet sitelerinde "şok ses kayıtları" çıktı. O kayıtlara göre Hakkâri Tümen Komutanı Tümgeneral T.G. ve Çukurca Tugay Komutanı Tuğgeneral Z.E. aralarında konuşuyor ve Z.E., Hakkâri Tümen Komutanı'nı bilgilendirirken, "Bu mayınlar büyük bir olasılıkla bizim." diyordu. Bu konuşmalar onlarca internet sitesinde yer aldı ama Genelkurmay Başkanlığı'ndan herhangi bir yalanlama gelmedi. Bunun üzerine o patlamada hayatını kaybeden altı erimizden birinin (Deniz Demirci) ailesi harekete geçti ve çocuklarının ölüm nedeninin aydınlatılması için Hakkâri Cumhuriyet Başsavcılığı'na suç duyurusunda bulundu...
<p>TSK'nın halkla doğru iletişim kurması çok önemli. Bu iletişim ordu-millet kucaklaşmasını hedeflemeli ve çağdaş değerlere vurgu yapmalı. Son yıllarda ordumuzun yetkilileri, kamu vicdanını rahatsız eden bazı hadiselere ikna edici cevaplar veremedi. Bu, güzel ve tasvip edilebilir bir durum değil. TSK'nın yıpranmasını vicdan sahibi hiç kimse arzu etmez; ancak ordu yetkilileri de milletle bütünleşmek için yollar aramalı, milleti üzüntüye sevk edecek hatalara izin vermemeli.
<p>Sokağa inin, vatandaşa sorun; herkes ordumuz için "gözbebeğimiz" diyecektir. Peygamber ocağı derken gözleri yaşaranları, Mehmetçik derken içi titreyenleri bu kadar üzmeye gerek yok. Daha modern, daha çağdaş, daha şeffaf, daha demokrat, daha denetlenebilir ordu sayesinde ancak "Güçlü ordu, güçlü Türkiye" sevinci yaşanabilir. Bu imajın verilmesi sadece reklam çalışmasıyla sağlanamaz. Her mesajın inandırıcı olması, icraattaki samimiyetle örtüşmesi nispetindedir.
<p>Türk ordusunun halkıyla kucaklaşması şart. Bu çerçevede Genelkurmay Başkanı İlker Başbuğ'un Güneydoğu'ya gidip vatandaşla el sıkışması doğru bir iletişim tercihidir. Benzer bir kucaklaşmayı halkın tamamıyla yapmak; ordu içinde "TSK'da demokrasi dışı düşünce içinde bulunanların barınamaz" mesajının arkasında durmak gerekiyor. İşte o zaman görkemli törenlerin, yaldızlı billboardların bir anlamı ve etkisi olur. Çünkü iletişimin gücü, tercih edilen mesajdan daha çok, inandırıcı ve samimi icraatla ölçülür... 
<p>
<hr/>
<h3><font color="#FF0000">Spor sayfamız renklendi
</font></h3>
<p>Eminim Spor Servisi'mizin hafta içinde yaptığı transferler gözünüzden kaçmamıştır. Üç yeni yazar artık bizlerle. Üçü de birbirinden değerli. Siz onları tanıyorsunuz; ama yine de kısa hatırlatmalar yapmak; sizler adına 'hoş geldiniz' demek istiyorum.
<p>Sporla meşgul olup da Okay Karacan'ı tanımamak mümkün değil. Malumunuz, Karacan TRT geleneğinden geldi, NTV'de hem spikerlik hem yöneticilik yaptı. Bir yandan da çeşitli internet sitelerine futbol ve Formula yazıları yazdı. Şimdi Kanal 24'ün spor müdürü. Onun spora yaklaşımındaki zarafetini tüm Türkiye biliyor. Gerçekleri söyleyen; bunları ifade ederken de kırıp dökmeyen güzel bir spor yazarına kavuştu Zaman ailesi. Hayırlı olsun...
<p>Ali Aydın'ın nasıl önemli bir hakem olduğunu zikretmeme gerek bile yok. Bir dönem yıldızı en parlak hakemimizdi o. Dürüstlüğü, çalışkanlığı ve cesaretiyle hakemlikte zirvelerde kaldı. Şimdi sizin için hakem gözüyle yazılar yazacak. Gazetemizin böyle büyük bir boşluğu vardı ve uzun zamandan beri usta bir hakemin kalemine ihtiyaç duyuyorduk. Nihayet güzel ve yetkin bir isim bulduk. Ali Bey'e başarılar diliyorum...
<p>Medya dünyasında ömür tüketenler gayet iyi bilir ki; futbol yazarı bulmak çok zordur. Fenerbahçe yazarı bulmak daha da zordur. Bunda kulüp yönetiminin, taraftar refleksinin vs. etkisi vardır. Velhasılı kelam, zor bir iştir Fener'i yazmak. Bu zorluğu göğüsleyebilecek bir isim Semih Yuvakuran. 5 sezon Fenerbahçe'de futbol oynadı, herkesin takdirini topladı. Ona da 'hoş geldiniz' diyorum.
<br/>
 <hr/>
<p>
<p align="center">
<img border="0" src="http://web.archive.org/web/20100114011654im_/http://medya.zaman.com.tr/2009/08/31/tiraj.gif"/>
<p>
<br/></p></p></p></p></p></p></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=886557), [web.archive.org (arşiv bağlantısı)](http://web.archive.org/web/20100114011654/http://zaman.com.tr:80/yazar.do?yazino=886557)
