# Terörün 5 aylık yol haritası

*Ekrem Dumanlı 2008.10.14*

<tr><td class="metin" colspan="2" style="padding-top: 20px; padding-left: 5px; padding-right: 10px;">Anlaşılan o ki PKK, yerel seçimlere kadar ülkede tansiyonu yükseltmek istiyor. Tezkere oylamasına birkaç gün kala Aktütün Karakolu'na baskın düzenlemenin ya da terörle mücadele zirvesinden birkaç gün önce polis aracına çapraz ateş açmanın kendi içinde bir mantığı var.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>İstanbul'a bir canlı bomba göndereceksin ve 10 kiloluk o bombayla İstanbul'u kana boyamaya yelteneceksin. Bunun nasıl bir öfkeye yol açacağını bilmiyorlar mı? Polis birkaç gün önce canlı bombayı derdest etmeseydi bugün Türkiye bambaşka konuları tartışıyor olacaktı. 
<p>İnsanın aklına şöyle bir soru gelebilir: Söyleminde 'Kürt halkının hakları' bulunan bir örgüt niçin kanlı eylemler düzenleyerek 'halkların kardeşliği'ni hedef alır? Oluşacak infialin 'Kürt halkı'na zarar verebileceğini hesap etmez mi? Her karakol basıldığında, her ay yıldızlı tabutla gencecik çocuk toprağa verildiğinde insanların yüreğinin yanacağını bilmiyor mu örgüt ve onun arkasındaki karanlık güçler? Tabii ki biliyor. Zaten bu havayı oluşturmak için kuruyorlar tezgâhlarını. Yüzyıllardır süregelen Türk-Kürt kardeşliğinin yerle bir olmasını planlıyorlar. Terörle boğuşan bir ülkenin dış siyasette aktif rol alamayacağını bilenler bu meşum niyete destek veriyor. İç güvenlik sendromundan çıkamamış bir ülkenin ekonomide mesafe alamayacağını, dış baskılardan yakasını kurtaramayacağını bilenler örgütü piyon olarak kullanıyor...
<p>Meselenin bir de kısa vadeli stratejisi bulunmakta; buna kafa yorulmazsa topyekun bir tuzağa düşme riski var. 28 Mart'ta yerel seçimler yapılacak. PKK için bu seçim çok kritik. Çünkü son genel seçimlerde örgüt ağır bir yara aldı. Daha önceki seçimlerin aksine PKK'nın işaret ettiği adaylara halk çok rağbet etmedi. İlk defa merkez bir parti Güneydoğu'dan çok büyük bir zaferle çıktı; üstelik etnik milliyetçilik yapmadan elde ettiler bu zaferi. AK Parti'nin temel söylemi etnik milliyetçiliğin sömürülmesine değil, Güneydoğu'ya hizmet götürülmesine dayanıyordu ve doğru bir stratejiydi. Özellikle valilikler üzerinden yürütülen KÖYDES projeleri halkla devleti barıştıracak bir gayretti. Sağlık hizmetlerinin yanına Milli Eğitim vasıtasıyla okuyan çocuklara ve ailelerine yapılan yardımlar da eklenince AK Parti bu bölgedeki örgüt tasallutunu kırdı. Vatandaş örgüte yakınlığı ile bilinen belediyelere hesap sorar hale geldi. Nitekim yaklaşan seçimlerdeki ikbalini tehdit altında gören örgütçü belediyeler, sazlı sözlü etkinliklerin yerine vatandaşa hizmet götürebilmek için de çırpınmaya başladı...
<p>Anlayacağınız, örgüt durduk yerde kaşınmıyor. Çizilmiş karizması (!) üzerine tüy dikecek bir yeni gelişmeyi önlemek için bölgenin belirsizliğe sürüklenmesini istiyor. Bir gün askere saldırıyor, ertesi gün polise. İstiyor ki devlet sertleşsin, geneldeki büyük tepkiyi önlemek üzere faaliyete geçsin. Açıkçası örgüt korkuyor. AK Parti'nin (ya da etnik milliyetçilik yapmayan herhangi bir partinin) bölgede inisiyatif almasından ciddi endişe duyuyor. Abdullah Gül, cumhurbaşkanı olduktan sonraki ilk ziyaretini Güneydoğu'ya yapmış; kamuoyu ilk kez bu ölçüde bir devlet yetkilisinin sevgiyle karşılandığına şahit olmuştu. Örgüt ve yandaşları bu gelişmelerden çılgına dönüyor. Sadece siyasetçilerden değil, sivil inisiyatiflerden de endişe ediyorlar. Ergenekon örgütüyle PKK bağlantılarının ortaya çıkması da sempatizanlar arasında büyük hayal kırıklığına ve öfkeye neden oldu. Beş ay boyunca terörü tırmandırmak için elinden geleni yapacak PKK. Kuzey Irak ile Türk devletinin arasını açmak için de gayret sarf edecek; çünkü Irak'taki Kürt yönetimi Türkiye ile ne kadar yakınlaşırsa, PKK'dan o kadar uzaklaşıyor. Ve bir kısım medya bu gerçeği göremiyor ve ucuz bir hamaset üslubuyla yanlış hedefe ateş ediyor...
<p>Maalesef örgüt, kendi üyeleri arasında hâlâ güçlü; ancak halk desteğini kaybetmeye doğru sürükleniyor ve uluslararası arenada yalnızlaşıyor. Uzun vadede yapılması gereken de bu iki sonucu temin etmektir. Bu nedenle Türkiye, olaylara çok daha geniş bir pencereden bakmak ve örgütün tahrik stratejilerine boyun eğmeden ve demokrasiden vazgeçmeden yoluna devam etmek zorunda. 
<p><br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=748929), [web.archive.org (arşiv bağlantısı)](http://web.archive.org/web/20081017024935/http://zaman.com.tr:80/yazar.do?yazino=748929)
