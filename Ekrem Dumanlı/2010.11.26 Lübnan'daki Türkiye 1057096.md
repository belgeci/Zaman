# Lübnan'daki Türkiye

*Ekrem Dumanlı 2010.11.26*

<td class="columnist-detail">
<p>İki gündür Başbakan Tayyip Erdoğan ile birlikte Lübnan'dayız. Programların biri bitiyor diğeri başlıyor. Beraber geldiğimiz gazetecilerle bu trafiği takip etmekte zorlanıyoruz.</p>
<p>
<div id="haberMetinDiv">
<p>Birinci gün beş helikopterle tören yerlerine gidiyoruz. İnsanlar akın akın koşuyor programlara. Mesela Kuvaşra köyüne inerken insanların ellerinde bayraklarla pistin olduğu yere doğru koşuştuğunu görüyoruz. Türkmen köyündeki özlem sadece bir Türkiye hasreti değil. Bu muazzam ilgi, unutulmuş, kıyıda köşede kalmış bir topluluğun kendisini hatırlayan, ona okul, sağlık ocağı inşa eden bir ülkeye vefa duygusunu ortaya koyuyor. Bir dönem Lübnan'da büyükelçilik yapan (şimdi MGK Genel Sekreteri) Serdar Kılıç'ı burada zikretmek gerekiyor. Büyükelçilik yaparken buradaki Türkmenleri bulan, onlarla yakından ilgilenen bir devlet adamı o. Zamanla ilgi artıyor, ilişkiler kuvvetleniyor. O gayretlerin üzerine bir de Tayyip Erdoğan'ın Ortadoğu'daki mazlum halkların haklarını savunmasını koymak gerekiyor ki Lübnan'daki Türkiye'yi anlayabilelim...
<p>Türkiye'nin gördüğü ilgi Arap ülkelerindeki Türkmenlerle sınırlı değil. Daha Beyrut Havaalanı'na iner inmez gördüğümüz manzara ilginç ayrıntılar barındırıyor. Ellerinde Türk ve Lübnan bayrakları olan binlerce insan, Başbakan Erdoğan ve beraberindeki heyeti selamlıyor. Her gittiğimiz yerde bir futbol maçında gibiyiz. Türkiye! Türkiye! tezahüratları defalarca rastladığımız coşkun manzarayı ifade ediyor.
<p>Size şu satırları yazarken bir hastane açılışına katılmaktayız. İstiklal Marşı'mızın okunmasının ardından sahneye mehter takımı çıkıyor. Mehter gümbür gümbür yankılandıkça insanların yüreği titriyor. Törene katılan insanların sevinci gözlerinden okunuyor. Bir pankart dikkatimi çekiyor. Tayyip Bey için 'Osmanlı torununu ağırlıyoruz' diyor pankart. Halktaki saygı ve sevgiyi destekleyen bir başka manzara daha var ki o da çok önemli; devlet adamları (özellikle de Lübnan Başbakanı Hariri) Türkiye Başbakanı'na ve yanında gelen bakanlar kuruluna eşi az görülür bir tazim ve taltifte bulunuyor...
<p>Katıldığımız bütün programlarda dikkat çeken bir görüntü var: Kravatlı bürokratların yanında dinî otoritelerini simgeleyen elbiselerle bazı kişilere de rastlıyoruz. Çok sayıda imam ve ulema katılıyor programlara. Onların yanında çok sayıda rahip görüyoruz. Bu görüntünün Lübnan halkının çok dinli, çok etnik yapılı demografisiyle ilgisi var şüphesiz. 
<p>Bu durum Lübnan'a muazzam bir zenginlik katıyor. Bir bakıma da burayı kritik bir ülke haline getiriyor. Çünkü ülke siyaseti ince bir denge üzerine kurulmuş durumda. Tabii güzelliği ve kültürel zenginliği açısından harika bir ülke Lübnan; ancak hâlâ siyasî istikrarı yakalamakta zorluklar çekiyor. Türkiye bu noktada da devreye giriyor. Son yıllarda ilerlettiği bölge ülkeleri ile diyaloğu bölge barışı için kullanıyor. Suriye ile geliştirdiği iyi ilişkileri Lübnan ile Suriye arasındaki gerginliğin azaltılması için devreye sokuyor.
<p>Arap halklarının bu iyi niyetli çalışmaları gördüğü, takdir ettiği çok açık. Başbakan Tayyip Erdoğan'ın Davos'taki 'one minute!' çıkışını unutamıyorlar. Arap âlemindeki liderlerin suskun kaldığı noktalarda bile Türk Başbakanı'nın sesinin dalgalanmasını hayranlıkla karşılıyorlar. Bu yüzden hem Tayyip Erdoğan'ı takdirle karşılıyorlar hem de Türk dış politikasının (başta Dışişleri Bakanı Ahmet Davutoğlu olmak üzere) somut gayretlerini yakından takip ediyorlar.
<p>Lübnan'da gördüğümüz o ki; insanlar Türkiye'de yaşanan her gelişmeyi çok büyük bir dikkatle takip ediyor. Bu bakış Lübnan'da bir Türkiye inşa etmiş adeta. Üstelik bu muhayyel ülke sadece Lübnan'ı kapsamıyor; dünyanın pek çok bölgesinde 'dışarıdaki Türkiye'yi' görmek mümkün artık. Bu kadar örnek ülke haline gelince çok daha dikkatli, çok daha demokratik ve özgürlükçü olmak şart oluyor. Keşke çok yönlü ve renkli bu evrensel beklentiyi Türkiye'de yaşayan herkes tastamam görebilse... </p></p></p></p></p></p></p></div>
</p>
<a href="http://web.archive.org/web/20110130035741/mailto:e.dumanli@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1057096), [web.archive.org (arşiv bağlantısı)](http://web.archive.org/web/20110130035741/http://www.zaman.com.tr:80/yazar.do?yazino=1057096)
