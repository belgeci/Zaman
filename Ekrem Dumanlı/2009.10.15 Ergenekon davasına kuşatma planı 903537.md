# Ergenekon davasına kuşatma planı

*Ekrem Dumanlı 2009.10.15*

<tr><td class="metin" colspan="2" style="padding-top: 20px; padding-left: 5px; ">CHP milletvekilleri bir araya gelmiş, Silivri'ye akın etmiş. Ergenekon sanıklarına destek vermek için adeta çadır tiyatrosu kurmuşlar.</td></tr><tr><td class="metin" colspan="2" style="padding-top: 20px; padding-left: 5px; "><p> Bu sefer, televizyon kameralarının karşısına geçip nutuk atmayı da ihmal etmediler. Birisi hararetle diyor ki: 'Bu bir siyasi davadır.' Hatta adam hızını alamıyor, bu davanın Türk demokrasi tarihinin en büyük siyasi davası olduğunu söylüyor.
<p>Vah vah vah! Sol bu hallere mi düşecekti? Temel hak ve özgürlükler dediği özellikle yurtdışında sempati toplayan solun 'demokrasi tarihi içindeki en büyük dava' deyip bağrına bastığı hadiseye bakar mısınız?
<p>Bu bir siyasi davaysa CHP nerede? Ergenekon'un yanında, arkasında... Yani? Sırtına devletin üniformasını geçirip illegal işler yapmakla suçlanan kişilerin yanında. Kaos çıkarmak ve darbe planlamakla suçlanan kişilerin hemen arkasında durmanın nasıl bir mantığı olabilir ki! Bu nasıl sol bir partidir ki Danıştay saldırısını azmettirmekle, planlamakla, yardım etmekle suçlanan eski devlet görevlilerinin hamisi olma lüzumunu hissetmiş olsun? Siyasi davaymış!
<p> Hiçbir şey bilmeyen bir insan bu cümleleri duyunca sanır ki bir fikir kulübüne baskın yapılmış da orada kitap okuyan romantik çocuklar gözaltına alınmış. Sanırsın bahsi geçen davada yargılanan insanlar hakkında hiçbir delil yok da yargıçlar ve savcılar, tiplerinden gıcık aldığı kişileri sokaktan toplayıp getirmiş. Bir başka CHP'li vekil, tarihin bu davayı gören hâkim ve savcıları yargılayacağını söylüyor ve adeta tehdit ediyor. Niçin? Bu dava siyasi bir davaymışmış!
<p>Madem bu bir siyasi dava, o zaman şu cephaneleri de izah edin de vatandaş sizin verdiğiniz bu 'özgürlük mücadelesi'ni alkışlayıp partinizi iktidara taşısın. Yere gömülü silahlar, bombalar, tabancalar, LAW silahları... Bu mudur masum siyasi kadronun fasa fiso sayılabilecek delilleri?
<p>Oldu olacak; suikast planlarına da CHP bir açıklama bulsun. Bu örgüt niçin Alevi lideri bir beyefendiye suikast yapmak istemiş, krokiler çizmiş, tetikçiler tutmuş? CHP 'Ergenekon avukatlığı' yaparken Alevi kardeşlerimizin yüzüne nasıl bakacak? Alevi-Bektaşi Federasyonu Başkanı Ali Balkız'a sorun 'siyasi dava'nın masum evlatlarını. Ya azınlık durumundaki vatandaşlarımızın dinî liderleri için kollarını sıvayan tetikçilere ne demeli?
<p>CHP ne biçim bir sol partidir ki somut deliller ile yargılanan kişilerin ta bugünden suçsuz olduğunu ilan edebiliyor? Cüret ve cesaret ya cehaletten geliyor ya da esrarengiz bazı sebeplerden. Sokaktaki vatandaşa kulak vermelerinin zamanı geldi geçiyor. Ne diyor insanlar biliyor musunuz: 'Korktukları bir ilişki biçimi mi var ki bu kadar dengesiz açıklama yapabiliyorlar?' Maalesef algı aynen budur! CHP'nin algı yönetimi bu noktada iflas ediyor. Halk CHP ile Ergenekon örgütü arasında bir bağ kuruyorsa (en azından ciddi bir kaygı taşıyorsa) bunun sebebi, ipe sapa gelmez lafların edilip anlamsız desteklerin verilmesidir...
<p> Aslında yeni bir durumla karşı karşıya olduğumuz kesin: Ergenekon savcıları ve hâkimlerini sindirme teşebbüsleri geçici olarak da olsa püskürtülen çevreler yeni taktikler geliştiriyor. Bu davaya bakan yargı mensuplarını yıldırmak, bıktırmak, sindirmek için büyük bir kuşatma başlattılar. Bazı CHP milletvekillerinin Ergenekon şovu, son planın ilk işaret fişeği. Bu davada kamu görevi yapanları sıkıştırmak için üst yargıdan, askerî ve sivil bürokrasiden destek alarak meseleyi oldu bittiye getirmek için yoğun çaba harcayan güçler var. Bu tazyik daha da artabilir. Nitekim davulla zurnayla Ergenekon savcıları hakkında dava açılması teşvik ediliyor. Yıldırma planı için ekip hareket halinde...
<p>Yalnız unuttukları bir şey var: Ergenekon davasını bu saatten sonra hiçbir güç örtbas edemez. Buna ne dünya kamuoyu izin verir; ne de bu milletin demokratik bilinci. Son AB Raporu'nda da bu açık bir şekilde görülüyor.
<p>Her şey bir yana bu kadar silahı, bombayı, mühimmatı, illegal yapıyı, kanunsuzluğu, illegal teşebbüsü örtbas edecek bir illüzyon henüz bulunamadı. Kendini Mandrake sanan birileri son bir hokus pokusla Ergenekon davasının buharlaşacağını sanıyor. O kadar da değil! Bu millet kanun dışı yetkiler kullanıp demokrasi yollarına mayın döşeyenlerin peşini bırakmaz; bırakmayacak da!.. e.dumanli@zaman.com.tr<br/></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=903537), [web.archive.org (arşiv bağlantısı)](http://web.archive.org/web/20100109153541/http://www.zaman.com.tr:80/yazar.do?yazino=903537)
