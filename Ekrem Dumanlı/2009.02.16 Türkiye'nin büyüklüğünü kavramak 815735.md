# Türkiye'nin  büyüklüğünü kavramak

*Ekrem Dumanlı 2009.02.16*

<td class="columnist-detail">
<p>Cumhurbaşkanı Abdullah Gül'ün Moskova ve Tataristan gezisini bazı meslektaşlarımızla birlikte yakından takip etme imkânına sahip olduk.</p>
<p>
<div id="haberMetinDiv">
<p>
Gazetecilerin yanı sıra iş dünyamızın değerli temsilcileri de katılıyordu programa. Uçakta bulunan heyetten bir kısmı Cumhurbaşkanımızın bir önceki gezisiyle ilgili (Suudi Arabistan) yaşadıklarını paylaştı bizimle. Herkesin ortak kanaati aynı: Türkiye'ye duyulan saygı artıyor. Dünyanın hemen her ülkesiyle ticaret yapıyor, uluslar arası ilişkilerde sözü dinlenen bir güç haline geliyoruz. Bir yandan Avrupa Birliği yolunda mesafe alıyor, Amerika ile yakın teması ısrarla sürdürüyor Türkiye; diğer yandan İslam ülkeleri ile ilişkilerini üst düzeye çıkarıyor. Balkanlarda, Kafkaslarda, Orta Asya'da, Orta Doğu'da herkes Türkiye'nin tavrını ve duruşunu merak ediyor. 
<p>
Yurt dışına adımını atan her insan bu ülkeye duyulan saygının arttığını hissediyor. Acaba Türkiye bunun farkında mı? Kimi aydınlarımızın müzmin ve bedbin haline bakacak olursak karamsarlığa kapılmamak elde değil. Küçük düşünen, büyük şeyleri tabii ki idrakten aciz kalır. İç sorunlar üzerine odaklanan bir zihniyet, tabii ki dışarıdaki itibarımız karşısında şaşkına döner. Kendi gölgesiyle kavga eden, tabii ki yorgun düşer. 
<p>
Unutmamak gerekiyor ki Türkiye, sanıldığından daha etkin ve daha prestijli bir ülke; ancak bu gerçeği en az fark eden Türkler. Bunun en temel sebebi iç siyasete harcanan enerji. Bir didişmedir sürüp gidiyor. Meselelere ufuksuz bakan bir zihniyet, değil önümüzdeki on yılı, on günü bile hesap edemiyor. Bu ülkedeki demokratikleşmenin nasıl hayati bir değer taşıdığını anlamayanlar, cuntalarla yönetilmeye bile razı. İç siyasetin anlamsız çekişmeleri uğruna Türkiye'nin vizyonunu küçültecek her yola razı olanlar var. Ergenekon gibi bir ahtapotla yüzleşmek bile onlara zor geliyor. İstiyorlar ki vaktiyle elde edilen imtiyazları aynıyla devam etsin. Bu arada Türkiye'nin itibarı zedelenirmiş, ufku daralırmış, gelecek nesillerin hayatı kararırmış; umurlarında değil.
<p>
Rusya'da Cumhurbaşkanımıza gösterilen saygı ülkemize duyulan saygıydı ve milletçe onur duymamızı gereken bir tablo çıkardı karşımıza. Kuru bir milliyetçilik yapmak için söylemiyorum bunları. Siyaset üstü mülahazalarla bakmak gerekiyor tabloya. Devletin zirvesi bugün dünyanın neresine giderse aynı prestiji buluyor. Demek ki doğru bir yoldayız. Siyasette, ticarette, kültür sanatta... Bunca güzelliğe rağmen hala bir risk var karşımızda: Türkiye'nin kendi içine kapanması, dünyadaki özgürlüklerden kopması, kendine yaraşır misyonu terk ederek iç siyasetin kısır kavgalarında boğulup tükenmesi...
<p>
<b>ERGENEKON DAVASI VE GİZLENEMEYEN GERÇEKLER</b>
<p>
Sanırım hukuk tarihi böyle bir tahliye daha görmedi. Münferit bir durum olsa karşımızdaki, yaşananları komedi hanesine yazıp geçmek lazım; ancak birileri bu vahim olaydan yeni bir patika yapmak oradan yürümek istiyor. Hurşit Tolon'un tahliyesinden bahsediyorum. Daha doğrusu Tolon'un tahliyesinden çok onun medyaya yansımasından bahsetmek istiyorum. Bir medya düşünün ki hastanelerden rapor alabilmek için defalarca yapılan başvuruları görmüyor. Hekimlerin 'Bir şey yok. Aspirin alsan kafidir' sözüne sütunlarında hiç yer vermiyor. Hatta sahte bir kimlikle bahsi geçen kişiye rapor alma teşebbüsünü ve o arada resmi makamların devreye girerek skandalı engellemesini duymuyor. Defalarca yapılan başvuruların reddini de unutuyor. Sonra şaibeli, en azından tartışmalı, bir kararla tahliye edilince birden habercilik yapmaya (!) karar veriyor.  
<p>
Tolon tahliye edilince öyle yayınlar yapıldı ki sanırsınız hakkında beraat kararı çıktı. Daha iddianamesi bile bitirilmemiş bir dosya nasıl olur da beraat kararıyla savuşturulabilir.  İşin aslı nedir? Sanığın tutuksuz yargılanması. Yani, dava sürüyor, sanık hala suçlanıyor; ancak zanlı bundan sonra tutuksuz yargılanacak. Bizim medya olayı öyle bir noktaya getirdi ki aynen şöyle konuşanlar oldu : ' şimdi yedi aydır tutuklu kalan bu insanın hakkını kim ödeyecek? Devlet bu duruma düşürülen kişilere tazminat ödeyecek mi?' hatta anlı şanlı bir gazete 'Ergenekonzedeler' diye bir sözcük bile kazandırdı (!) dilimize. 
<p>
                Bu işin içinde ya kara bir cehalet var yahut olayları karartma gibi bir stratejisi. Çünkü zanlı hakkında yurt dışına çıkma yasağı sürüyor. 'Delil yetersizliğinden salıverildi' deniyor. İyi de, iddianame yok ki deliller yetersiz bulunabilsin. Nitekim tutuksuz yargılanmasına karar veren mahkeme konunun delil yetersizliğinden değil, sağlık sorunları ve yaşlılıktan dolayı böyle bir karar verildiğini açıkladı. Savcılığın itirazına rağmen sanığın tutuksuz yargılanmasına karar veren mahkeme 25 klasörlük suç dosyasını inceleyince sanığın delil yetersizliğinden değil, yaşlı ve hasta olmasından dolayı tutuksuz yargılanacağını açıkladı. 
<p>
                Mesele sadece emekli bir komutanla ilgili değil; temelde bazı basın organları olayı çarpıtacak bir yol izliyor. Maalesef bunu bazıları sistemli ve kasıtlı bir şekilde yapıyor. Düşünebiliyor musunuz Danıştay saldırısının en önemli zanlılarından biri itiraflarda bulunuyor ve diyor ki 'Veli Küçük ile Alparslan Aslan baba oğul gibiydi.' Daha pek çok ayrıntı da veriyor. Tüyler ürpertici itiraflar! Ancak kendine muteber haber kanalı imajı veren bir televizyonumuz, olayı şöyle sulandırıyor: 'Buluştuklarını iddia ettiği evi hatırlayamadı.' Haberi dinleyince anlıyorsunuz ki gece yarısı Muzaffer Tekin ile buluşmuşlar da, itirafçı gece karanlığında buluştukları evi tam tarif edememiş.' Ne olmuş peki? Bu mudur haberin asıl ağırlık noktası? Maksat itirafçının ne söylediğinden çok, adamın güvenilmezliğini ispat etmek. Oysa Danıştay saldırısı çok önemli. Bu saldırının azmettiricileri ve planlayıcılarının ortaya çıkarılmasını sağlayacak itiraflar basını niçin rahatsız etsin ki! Cumhuriyet Gazetesine ve Danıştay'a saldıranlar arasındaki bağın deşifre olması o iki saldırıyı da bir irtica kampanyasına çeviren tv kanallarını niçin huzursuz ediyor?  
<p>
                Maalesef kamuoyunda aynen şöyle bir kanaat oluştu: 'Medyadaki bazı kişiler Ergenekon çetesine karşı bir yakınlık hissediyor.' Hiç kimse kusura bakmasın ama bu imajın oluşmasında asıl suç medyanındır. Görülmeyen bazı gelişmeler, görüyorum derken yapılan çarpıtmalarla birleşince vatandaşın başka bir kanaate ulaşması mümkün değildi. 
<p>
<b>BİR TEMCİT PİLAVI: BİLGİ SIZDIRMA </b>
<p>
Şener Eruygur'un eşi inanılmaz itiraflarda bulundu. Dost ortamında yapıldığı sanılan konuşmalarda söylenen sözler unutulacak gibi gözükmüyor. GATA ağır yaralı. Çünkü kayıtlardan anlaşıldığına göre doktorlar hasta olmayan bir kişiyi yargının elinden kurtarmak için sahte belge düzenliyor. YARGI ağır yaralı; çünkü hanım efendi 'falan mahkemeler bizden' diyor. BAROLAR ağır yaralı çünkü komutan eşi Baroların 'Biz hazırız' dediğini naklediyor. Pek çok kişi 'daha neler?' derken Hanımefendi oradaki bütün konuşmaları kabullenmez mi? Sözün bittiği yer burası olsa gerek. Bazı medya organlarında tık yok. Onlar Kılıçdaroğlu'nu İstanbul'a zorla Başkan yapacaklar. Başka dertleri yok... 
<p>
Ne zaman 'dost meclisleri'nde ya da 'güvenilir mekanlar'da bir konuşma kaydı ortaya çıksa, birileri hemen feryadı basıyor: 'Kim sızdırdı?' sonra da kalkıyor 'Mutlaka filanlar sızdırmıştır' deyiveriyor. Biri çıksa ve dese ki 'İspat et, etmezsen şerefsizsin' işi hemen pişkinliğe vuruyorlar. Defalarca yaşandı bu durum. Kimler nerede, ne için tepişiyor ve birbirini kaydediyor bilinmez; ancak akla hayale gelmedik lafların hesabını hiç sormadan 'kim sızdırdı' diyerek saldırıya geçiyor. İnsanları yasa dışı dinlemek hukuken suç oluyor da, hiçbir delil olmadan ısrarla ve isim vererek bazı kişileri itham etmek suç olmuyor mu? Şerefli bir insan onlarca kere tekzip edilmiş bir konuda en küçük bir delil olmaksızın insanları (ki bunlar devletin güvenlik güçleridir) zan altında bırakır mı? Bırakabiliyor. Aklı sıra gammazlıyor, bazı çevrelere mesaj gönderiyor, takıntısını konuşturuyor, habercilik itibarını büsbütün bitiriyor. Bazıları her şeyi polise ya da savcılara yıkarak Ergenekon'daki dava arkadaşlarına destek veriyor. 
<p>
Neyse ki kaderin cilveleri başka şeylerin yaşanmasını da kamuoyuna gösteriyor. Radikal Gazetesi'nin iki gün üst üste attığı başlığa Genel Kurmay sert tepki gösterdi. Bu tepkinin ne derece doğru olduğu olduğu başka bir tartışma konusu. Ancak şuna dikkat çekmekte fayda var: bazı konuları bazıları yaparsa büyük suç, bazıları yaparsa habercilik addediliyor ve buna araştırmacı gazetecilik (!) deniyor. Genel Kurmay 'İfadeyi basına sızdıran veya servis edenler, neden 11 Şubat 2009 gününe kadar beklemişler ve bugün bu işlemi yapmaya karar vermişlerdir? .. Ayrıca, haberi sızdıran veya servis edenlerin telaş ve acz içinde olduklarına ve çaresiz kaldıklarına da inanıyoruz.'  deyince yine malum gazeteciler devreye girdi. Ergenekon savcıları ve emniyet görevlilerini ima ettiler. Ne var ki ilginç bir olay yaşandı CNN Türk'te. Radikal'in Ankara temsilcisi canlı yayın sırasında 'basına sızdıran ve servis edenler'i açıklayıverdi. Meğer dosya sanık avukatlarından alınmış. Böylece bir sızdırma hikayesinin perde arkasını öğrenmiş oldu kamuoyu. Fena mı oldu? 
<p>
<p><p align="center"><img border="0" src="http://web.archive.org/web/20111123193200im_/http://medya.zaman.com.tr/2009/02/16/tiraj.gif"/>
<p></p></p></p></p></p></p></p></p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=815735), [web.archive.org (arşiv bağlantısı)](http://web.archive.org/web/20111123193200/http://www.zaman.com.tr:80/yazar.do?yazino=815735)
