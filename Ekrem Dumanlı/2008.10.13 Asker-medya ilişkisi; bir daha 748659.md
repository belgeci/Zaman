# Asker-medya ilişkisi; bir daha

*Ekrem Dumanlı 2008.10.13*

<tr><td class="metin" colspan="2" style="padding-top: 20px; padding-left: 5px; padding-right: 10px;">Aktütün Karakolu'na yapılan kanlı saldırının üzerinden günler geçmesine rağmen hâlâ konu tartışılıyor. 17 Mehmetçik'in şehit edilmesi milletimizi derin bir üzüntüye sevk etti. Daha önce defalarca baskın yemiş bir karakol bu kadar savunmasız yakalanmamalıydı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Yakalansa bile adeta günlerce süren çatışmadan bu kadar acı haberle çıkmamalıydı. 21 Ekim 2007'de Dağlıca Karakolu'na da hain bir saldırı yapılmış, benzeri bir infial o günlerde de yaşanmıştı. Tezkerenin Meclis'te görüşüleceği günlerden hemen önce bir karakolumuza saldırı düzenleniyorsa bunun altında çok ince bir hesap olacağını düşünmek gerekiyor. Kapalı kapılar arkasında planlar yapanlar, Ankara'daki güvenlik zirvesinden bir gün önce de Diyarbakır'da polis aracına tuzak kurarak 6 polisimizi şehit etti. Belli ki bu hain eylemler, kamuoyu oluşturmak için inceden inceye planlanmış bir senaryonun parçaları. Peki Türk medyası her zamanki meşhur tecessüsüyle meselenin farkında mı? Keşke gürül gürül 'evet' cevabını verebilseydik...
<p>Her haberin yıldırım hızıyla pek çok kanaldan yayıldığı günümüzde medyanın 'nasıl olmuş' sorusuna verdiği cevap tabii ki çok önemli. Ancak daha önemlisi 'niçin' sorusuna aradığı karşılıktır. Niçin askerî bir karakol basılıyor? Niçin polis aracına çapraz ateş açılıyor? Ve neden şimdi? Mesela bu baskınların DTP'nin kapatma davasıyla irtibatı var mı? Önümüzdeki sene yapılacak yerel seçimlerde Güneydoğu'daki halkın PKK'dan kopuşunu önlemeye yönelik bir çalışma yapılıyor mu? Güneydoğu bahane edilerek demokratik reformları askıya almak isteyenler var mı? Son yıllardaki demokratik açılımlardan dolayı güç kaybedenler, olağanüstü hal uygulamasıyla devleti vatandaşla karşı karşıya mı getirmek istiyor?.. Yüzlerce soru yöneltilebilir ve bu tip sorular analiz edilmeden yapılan bütün yayınlar gizli örgütlerin dümen suyuna girmek anlamına gelebilir. Farkında bile olamazsınız. Öyleydi böyleydi derken girilen gergin hava, sizi alır bambaşka vadilere sürükler. Sosyal barışın bağrına atom bombası gibi yerleştirilenler, belli ki sizden aşırı bir tepki bekliyor. 30 senelik bir mücadele ortaya çıkardı ki basit bir 'şaki ayaklanması'yla karşı karşıya değiliz. Hem yurtiçinde hem uluslararası arenada destekçisi var, işbirlikçisi var, karşıymış gibi görünüp oluşturulmak istenen psikolojik harbin aktörü haline gelenler var...
<p>Böyle zor dönemlerde aklıselimle hareket etmek, olayların perde arkasına yönelmek, uyarıcı ve yol gösterici olmak çok önemli. Burada kullanılacak üslubun da yabana atılmaması lazım, insaf ölçülerinin de rafa kalkmaması. Aksi takdirde örgütlerin amaçları arasında yer alan panik ve korkuya alet de olabilirsiniz. Tabii ki terörle en keskin metotlarla mücadele edilecek; ama birlik ve dirliğimizi bozmadan, özgürlüklerden taviz vermeden. Bu noktada medyanın bir bölümünde sıkça görülen rahatsız edici, ayırıcı; hatta bölücü bir yaklaşımı ifade etmekte fayda görüyorum. Kalem şehvetiyle oraya buraya saldırıp ayakta kalmaya gayret eden birileri, çok daha ölçülü ve mantıklı analiz yapanları 'asker düşmanlığı' yapmakla itham ediyor. Asıl asker düşmanlığı budur. Bunların arasında müptezel ve pespaye duruşuyla lafı eveleyip geveleyenleri muhatap almamak gerekiyor; çünkü iyi niyetli değil. O yüzden 'Sana mı kaldı Mehmetçik'i savunmak' bile israf edilmiş bir kelam sayılır. Suret-i haktan görünüp meslektaşlarını yaftalayanların asıl amacının ne olduğu üzerinde kocaman bir soru işareti duruyor. Ve bunu, bu aziz millet gayet iyi biliyor.
<p> Tuhaftır; Türk basını birilerini sorgularken bile kendi hakkında kuşkuya yol açıyor. Mesela 'golfçü paşa' diye isimlendirdikleri Hava Kuvvetleri Komutanı Orgeneral Aydoğan Babaoğlu'nun istifasını isteyen yazılar yazıldı, hatta manşetler atıldı. Sanırım bu kadar cesur ve bu kadar üst perdeden yayınlar ilk defa yapılıyor. Üstelik Doğan Medya Grubu bu kampanyayı yürütüyor. Olabilir. Demokratik bir ülkede basın en üst düzey komutanların istifasını da isteyebilir. Ancak sınır karakoluna yapılan bu feci saldırıda beş saat çatışma yaşanıyorsa sanırım istifası ilk istenecek, Hava Kuvvetleri Komutanı olmamalı. Komutanların hiçbirini tanımam, bilmem; ama meselenin düz mantığında vatandaş bu mukayeseyi yapıyor; bunu biliyorum. Saldırıdan bugüne neler söylendi, neler yazıldı; bakmak gerekiyor. 'Ödenek yetersizliği'nden bahsedildi mesela; daha sonra Genelkurmay böyle bir sıkıntının olmadığını ifade etti. İş makinelerinin karakol yapımına uygun olmadığı söylenmişti, şimdi TOKİ'nin karakol inşaatlarında aktif rol alması konuşuluyor; TOKİ Başkanı, üst perdeden muhteşem karakollar yapacağını vaat ediyor...
<p>İşin medyaya bakan ilginç bir yanı da şu: Adamlar koskoca kuvvet komutanını istifaya davet ediyor, 'asker düşmanlığı' yapmamış oluyor; sen Diyarbakır'da polise saldırı düzenleyen hainlerin bir gün içinde yakalanmasını takdir edince adam kalkıp senin üzerine gölge düşürmeye çalışıyor. İnsaf be kardeşim! İnsan, çalıştığı gazetenin manşetine bakar önce. O manşet bizde olsaydı küçük dilini mi yutardın; yoksa mal bulmuş mağribi gibi yeni bir 'asker düşmanlığı' senaryosu mu kurgulardın? Gazeteci olmaktan daha önemlisi, adam olmak ve mutlaka insaflı olmak! Asker de bu ülkenin evladı, polis de. Her kim vatan evladını birbirinden ayırırsa gerçekten hıyanet etmiş demektir. 
<p>Terörle mücadele, akılla, mantıkla, stratejiyle yapılır. Bu amansız kavgadan muzaffer çıkmak isteyenler, katılımcı demokrasiden yana tavır almaya mecburdur. Çoğulcu ve özgürlükçü demokrasi her türlü çifte standardı ortadan kaldırarak topyekûn bir mücadele ruhuna davet ediyor herkesi; askeri, sivili, siyasetçiyi, medyayı... Başka türlü, terör belasından yakamızı kurtarmak mümkün değil...
<p>
<hr/>
<h3>Bu araştırmanın önemi ve 1 milyon Zaman kampanyası
</h3>
<p>
<img align="right" border="0" height="160" src="http://web.archive.org/web/20081016030112im_/http://medya.zaman.com.tr/2008/10/13/meyda.jpg" width="200"/>Gazeteler hakkında taşınan kanaat genellikle şahsî gözlemlere dayanıyor. Bilimsel verilerle beslenmeyen tespitlerin ne derece doğru olduğu ise başlı başına bir tartışma konusu. Oysa gazetelerin istikbali doğru planlaması, bilimsel gerçeklere ulaşmasıyla mümkün. Bu nedenle çok önemli bir araştırmayı bugün kamuoyuyla paylaşıyoruz. Maksadımız, ne kendimizi övmek ne de meslektaşlarımızı rencide etmek. Zaten göreceksiniz; aleyhimize gibi görülen bilgileri de sizinle paylaşacağız. Mesela Zaman ile ilgili en üzüldüğüm nokta şu oldu: Tiraj ve imaj artışına rağmen hâlâ bilinirlik konusunda ciddi sorun yaşıyor gazetemiz. Hatta önyargıyla bakan, hiç okumadığı halde bir kanaat beyan eden insanlar var, gazetemiz hakkında. Bize düşen, 'Beni niçin böyle yanlış algılıyorsun?' deme yerine, 'Ben bu yanlış algıyı düzeltmek zorundayım' demektir. Başka gazetelerin de aynı duyguyla bu araştırmaya yaklaşması gerekiyor. 
<p> İlkini 2006'da yaptırdığımız bu önemli araştırma bizim için yol gösterici oldu. İki yıl önce elde edilen bilimsel sonuçlar eşliğinde yatırımlar yapıldı, stratejiler belirlendi, tanıtım ve reklam kampanyaları bu çalışmalar eşliğinde yapıldı. Reklam firmamız Ogilvy'nin de önemsediği bir araştırmaydı yapılan çalışma. Şimdi yeni bir bilimsel veri var elimizde. Millward Brown bu konularda uzman bir marka; o yüzden uluslararası şöhrete sahip. Benzer araştırmaları pek çok sektörde yapıyor. Verileri ciddiye alanlar, doğru stratejiler üretebilir. Bu seneki araştırmanın bir bölümünü kamuoyuyla da paylaşıyoruz; çünkü kamuoyu da gazetelerin nereye gittiğini merak ediyor. Daha bilinçli tüketici olma yolunda büyük mesafeler alan Türk halkının okuduğu gazeteler hakkında bilimsel bir araştırmaya vâkıf olması da gerekiyor. Tabii ki buradaki hiçbir sonuç kesin ve değişmez değil. Yani bugün tespit edilen bir manzara yarın bambaşka bir şekle dönüşebilir, başarılı gözükenler başarısızlığa doğru sürüklenebilir; ya da başarısız görünenler büyük bir muvaffakiyete imza atabilir...
<p> Millward Brown'un araştırması tam da bu seneki abone kampanyamıza denk geldi. Malumunuz, bu sene 1 milyon Zaman kampanyası başlığı altında büyük bir çalışma başlatıldı. Her türlü hazırlık yapılmış durumda. Matbaa kapasitemiz 1 milyonu göğüsleyecek kaliteye sahip. Abone dağıtımımızı gerçekleştiren Cihan Medya Dağıtım her türlü tedbirini aldı ve bir problem yaşanmaması için yoğun bir emek sarf ediyor. Dağıtım, şikâyetleriniz için çağrı merkezleri sizden gelecek telefonları bekliyor. 444 8 555 numarayı çevirin, şikâyetiniz kayda girsin ve sonuna kadar takipçisi olalım. 
<p> Yakında televizyon reklamlarımız başlayacak ve onun değişik yansımalarını diğer reklam mecralarında da göreceksiniz. Zaten bu hafta ortasından itibaren günlük tiraj artışımızı her gün gazetemizin birinci sayfasından da takip edebileceksiniz. Kasım sonlarına kadar sürecek kampanya heyecanımızı sadece kendi gazetemizin çırpınışı olarak görmüyoruz. Türk basınının kalite yarışına dayalı rekabet anlayışıyla daha yüksek hedeflere yönelmesine vesile olmak arzusundayız. Başka gazetelerin yürüteceği abone ya da bayi satış kampanyalarını da sevgiyle, saygıyla, heyecanla karşılıyoruz; zira Millward Brown araştırması da gösteriyor ki, Türkiye'de hâlâ önemli bir gazete okur kitlesi var ve bu kitlenin biz gazetecilerden haklı beklentileri bulunmakta. Adaletsiz salvolarla boğuşma yerine daha modern dağıtım, satış ve pazarlama metotlarıyla daha çok gazete okunmasını temin etmek; hatta yeni gazete okur kitleleri kazanmak zorundayız. Türkiye'de 10 milyon gazete satılsa fena mı olur?
<br/>
 <hr/>
<p align="center">
<img border="0" height="896" src="http://web.archive.org/web/20081016030112im_/http://medya.zaman.com.tr/2008/10/13/tiraj.gif" width="413"/></p><br/></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=748659), [web.archive.org (arşiv bağlantısı)](http://web.archive.org/web/20081016030112/http://zaman.com.tr:80/yazar.do?yazino=748659)
