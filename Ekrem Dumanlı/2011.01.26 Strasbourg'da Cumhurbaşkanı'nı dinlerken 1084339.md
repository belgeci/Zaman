# Strasbourg'da Cumhurbaşkanı'nı dinlerken

*Ekrem Dumanlı 2011.01.26*

<td class="columnist-detail">
<p>İki gündür bir grup gazeteci ile beraber Strasbourg'dayız. Cumhurbaşkanı Abdullah Gül, Avrupa Konseyi Parlamenterler Meclisi'nde  (AKPM) bir konuşma yapacak.</p>
<p>
<div id="haberMetinDiv">
<p>
<iframe frameborder="0" height="150" hspace="0" scrolling="no" src="http://web.archive.org/web/20110402151232if_/http://www.kure.tv/VideoEmbed?ID=83243" vspace="0" width="400"><p><a href="http://web.archive.org/web/20110402151232/http://www.kure.tv/haber/210-sesli-gazete/ekrem-dumanli-strasbourgda-cumhurbaskanini-dinlerken/221-Bolum/83243/&amp;embeddedplayer=v1" rel="nofollow">Ekrem Dumanlı - Strasbourg'da Cumhurbaşkanı'nı dinlerken</a></p></iframe>
<p>Çünkü Türkiye, Avrupa Konseyi Bakanlar Komitesi'nde dönem başkanlığı yapıyor. Yaşanan büyük değişimi düşününce kabul etmek gerekiyor ki bu hitap, Türkiye için önemli bir gösterge. Neden mi?
<p>Bir zamanlar Türkiye, Strazburg'da (daha geniş anlamda insan haklarının konuşulduğu Avrupa mahfillerinde) hiç de hayırla yâd edilmiyordu. İşkence dosyaları ve faili meçhul davaları kabarık, iflah olmaz bir ülke görüntüsü veriyorduk Avrupa'ya. Avrupa Konseyi hukuka odaklanmış bir merkez. İnsan haklarının ihlaline o yüzden daha fazla duyarlı. Meselenin ekonomik kısmıyla çok alakadar değil. Hal böyle olunca bir dönem Türkiye bu merkezin en sabıkalı ülkeleri arasında yer alıyordu. Bugünse durum bambaşka. Türkiye Cumhurbaşkanı Avrupa Konseyi parlamenterlerine hitap ediyor, Türkiye dönem başkanlığı yapıyor...
<p>"Strasbourg'a ilk defa 1991'de geldim." diyor Cumhurbaşkanı. O günkü zorlukları tablo tablo anlatıyor. Türkiye ile ilgili bir kısım sorular karşısında nasıl buram buram terlediğini Sayın Cumhurbaşkanı'nın anlatımlarından çıkarıyorsunuz. Çünkü Türkiye'de insan hakları ihlallerinin haddi hesabı yok o günlerde. Siyasî cinayetlerin aydınlatılamadığını, hatta bazı cinayetlerin üzerinde korkunç soru işaretlerinin bulunduğunu düşündüm Cumhurbaşkanı'nı dinlerken. Öyle ya. Siz o gün Türkiye'yi temsil edenler arasında olsanız işkence iddialarına, suikastlara, faili meçhullere vs. nasıl cevap verebilirsiniz?
<p>"O günlerde bir Türk'ün, bırakın komite başkanı olmasını, raportör bile seçilemezdi." diyor Sayın Cumhurbaşkanı. Ve bugünkü fotoğrafı bizlerle paylaşıyor. Asıl üzerinde düşünülmesi gereken büyük değişim bu. Türkiye çok önemli mesafeler kat etti. Yeterli mi? Tabii ki hayır. Ancak çok büyük engellerin aşıldığını inkâr etmek, Türkiye'nin insan hakları ve demokrasi konusunda aldığı yolu görmezden gelmektir. Türkiye çok badireler atlattı. Varlığını insan hakları ihlalinde gören birtakım kişi ve kurumlar, 'Türkiye'nin kendine has, çok özel durumu olduğunu' savundu hep. Oysa Türkiye'nin, demokrasi yolunu genişletmekten başka çaresi yoktu; olamazdı da...
<p>Şimdi hüzünle izliyoruz ki, Türkiye'mizin bir bölgesinde yapılan kazılardan insan kemikleri çıkıyor. Diyarbakır'da faili meçhul cinayetlerle ilgili çok önemli bir dava devam ediyor. Kürt sorununun nasıl akılalmaz bir noktaya tırmandığını, ortaya çıkan yeni bilgi ve bulgular ispat ediyor. Heder edilmiş seneler, bitirilmiş nesiller.
<p>Balyoz davasında yeni gelişmeler yaşandı, Gölcük'te açığa çıkan belgeler Türkiye'nin nasıl bir ateş çemberinden geçtiğini belgeliyor. 9 çuval tutan Gölcük belgelerine göre, 2003 yılında Türkiye askerî bir darbe ile karşı karşıya kalacakmış. Darbe şartlarının oluşması için her türlü hazırlık yapılmış. Sadece Balyoz Planı olsa neyse... Ergenekon davasında elde edilen bilgi ve belgeler bir dönem devlet gücünü kullananların halka karşı ne kadar art niyet beslediğini ve demokrasimizin nasıl bir tehlike zincirinden geçtiğini gözler önüne seriyor...
<p>Türkiye Cumhuriyeti Devleti'nin Cumhurbaşkanı bugün, AKPM Genel Kurulu'nda Avrupalılara konuşuyor. Başı dik, alnı açık. Hepimizin öyle. Yolun sonuna varılmış değil elbet. İnsan hakları ve tam demokrasi için yapılması gerekenler henüz bitmedi kuşkusuz. Ancak bir yola girildiği ve o yolda handikapların aşıldığı aşikâr. Üstelik artık devlet eliyle yapılan işkenceler ya da işlenen cinayetler gibi insanı hicaba gark edecek bir suçlama yok ortada.
<p>Artık darbelerin, insan hakları ihlallerinin, vesayetin konuşulduğu değil; her inanç ve düşüncenin serbestçe ifade edildiği ve yaşandığı bir ülkenin açık emarelerini görüyoruz. Bu gelişmeleri taçlandıracak mesele bu ülkeye yakışan yeni bir anayasa yapmaktır. Sayın Cumhurbaşkanı da bu hayalini bizlerle paylaştı. Başbakan Recep Tayyip Erdoğan da aynı güzel ideal için yoğun bir çaba sarf ediyor. "Bu sefer anayasayı halk yapacak, uzmanlar bunu kaleme alacak." demişti Başbakan Erdoğan. Demek ki devletin zirvesi, hukuk ve demokrasi yolundaki reformlara devam diyor. Türkiye'ye yakışan da bu olsa gerek... e.dumanli@zaman.com.tr </p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1084339), [web.archive.org (arşiv bağlantısı)](http://web.archive.org/web/20110402151232/http://zaman.com.tr:80/yazar.do?yazino=1084339)
