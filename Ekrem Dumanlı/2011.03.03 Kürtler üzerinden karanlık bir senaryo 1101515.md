# Kürtler üzerinden karanlık bir senaryo

*Ekrem Dumanlı 2011.03.03*

<td class="columnist-detail">
<p>PKK'nın haber ajansı, örgütün "ateşkesi sona erdirme" kararı aldığını açıkladı. Ajansa göre PKK "çatışmasızlık süreci"ni sona erdiriyor.</p>
<p>
<div id="haberMetinDiv">
<p>Belli ki PKK, haziranda yapılacak seçimler öncesinde düğmeye basıyor. Terör eylemlerinin artmasını, çatışmaların rutin hale gelmesini, şehit cenazelerinin sık sık ekrana yansımasını istiyor. Neden?
<p>
<iframe align="right" frameborder="0" hspace="0" scrolling="no" src="http://web.archive.org/web/20110405120359if_/http://www.kure.tv/VideoEmbed?ID=85419" width="400"><p><a href="http://web.archive.org/web/20110405120359/http://www.kure.tv/haber/210-sesli-gazete/ekrem-dumanli-kurtler-uzerinden-karanlik-bir-senaryo/278-Bolum/85419/&amp;embeddedplayer=v1" rel="nofollow">Ekrem Dumanlı - Kürtler üzerinden karanlık bir senaryo</a></p></iframe>
<p>BDP Eşbaşkanı Selahattin Demirtaş, PKK'nın kararını açıklarken asıl maksatlarını da belli bir oranda deşifre ediyor: "Bölge şu anda barut fıçısıdır. Patlama noktasına gelmiş, kimse bunun farkında değil. Bu insanlar bir gün bir yerde kesintisiz isyana başlarsa kimse bunu durduramaz." Ne oldu ki bölge, "barut fıçısı" haline geldi? Bunun somut bir cevabı yok. Selahattin Bey, "8 yıllık iktidarı döneminde AKP kesinlikle hiçbir dönem barış konusunda samimi davranmamıştır. Sadece oyunu artırabilecek egemenliğini sürdürebilecek bir zemin yaratmıştır." diyor.
<p>"AKP'nin samimiyetsizliği"? Oylarını artıracak zemin oluşturmak dediği demokratik açılım adı verilen süreçse, bundan BDP'nin mutlu olması gerekiyor; çünkü Kürtçe üzerindeki yasağın kalkması, demokratik hakların genişletilmesi gibi konularda önemli adımlar atıldı. Bu hükümet bir de sosyal devlet olmanın gereği halkın hayatını doğrudan etkileyen konularda çalışmalar yaptı. Kız çocuklarını okutanlara, fakir durumda olanlara vs. yardımlarda bulundu, bulunuyor. Mahrumiyet bölgelerine yollar yapıldı, sular taşındı, sağlık hizmetleri götürüldü. Bu mudur "samimiyet" eksikliği?
<p>Asıl samimiyet testi nerede yaşandı biliyor musunuz? Bölgeye hizmet götürüldükçe, devlet-halk bütünleşmesi sağlandıkça PKK ve yandaşlarının yüreği ağzına geldi. Halbuki böyle talepler peşindeymiş gibi görünüyorlardı. Daha çetin sınav, faili meçhul cinayetlerle ilgili devletin yaptığı cesur soruşturmada ortaya çıktı. Ne PKK ne de onun siyasi uzantısı bu hayati sürece zerre miktar destek vermedi. Oysa faili meçhul cinayetleri dibine kadar sömürüp devlet düşmanlığını körükleyen onlardı. Devlet kanunsuz iş yapan devlet görevlilerinin üzerine gidince örgüt yandaşları bir anda suspus oldu. Samimiyet?!
<p>Diğer bir Eşbaşkan Gültan Kışanak, birkaç gün önce kışkırtıcı bir açıklama yaptı. PKK'nın son kararına destek veren eşbaşkan hanımefendi, çatışmayı körükleyen laflar ediyor. "Bu karardan sonra dökülen her damla kanın, bu topraklarda yaşamını yitirecek her canın sorumlusu AK Parti hükümeti ve Başbakan Tayyip Erdoğan'dır." diyor. Bu hanımefendiye şu soruları sormak gerekiyor: Bir terör örgütünün savaş ilanını bu kadar meşrulaştırmak için hangi sebebe sığınıyorsun? Ne oldu ki durduk yerde yeniden savaş tamtamları çalmaya başladınız?
<p>PKK'nın stratejisi üç aşağı beş yukarı belli oldu. 8 Mart Dünya Kadınlar Günü'nü bahane edip gerginliği sokağa taşıyacaklar. Ardından 21 Mart'taki Nevruz'da, ekranlara savaş görüntüsü vererek Diyarbakır gibi, Hakkari gibi illeri Tahrir Meydanı'na benzetmeye çalışacaklar. "Kesintisiz isyan" dedikleri sürecin bir ucunda terör örgütü var; diğer ucundaysa bölgede kaos oluşturmak, Türkiye'nin uluslararası inisiyatif gücünü azaltmak...
<p>Belli ki derin yapı, Kürtlerle Kürt olmayan Türkiye vatandaşlarını karşı karşıya getirmek istiyor. Gerginliği tırmandırarak Kürt seçmenini AK Parti'den uzaklaştırıp, oyları PKK gölgesinde siyaset yapanlara tevcih etmeyi planlıyorlar. Aşırı söylemler ve kışkırtıcı eylemlerle Kürt olmayan insanları ulusalcılık yapan partilere yönlendirmek için kirli bir tezgâh kuruluyor. Buna can atan gazeteciler ve siyasetçiler zaten var. Türkiye'nin istikrarı onların umurunda değil; varsa yoksa AK Parti'nin zayıf düşmesi, yüzde 50'nin altına çekilmesi...
<p>Bütün bunlar olurken, Diyarbakır'da suikast için özel olarak hazırlanan 9 Kalaşnikof marka piyade tüfeği ele geçirildi. Silahlara gece görüş dürbünü ve optik nişan alma özelliği de yerleştirilmiş. Silahlar Kuzey Irak'tan getirilmiş. Tesadüf mü dersiniz? Bir yandan "bölge barut fıçısı" denecek, "dökülen kanın sorumlusu" tartışması çıkarılacak, "kesintisiz isyan" deyip ateşe körükle yaklaşılacak; bir yandan da Kuzey Irak'tan suikast silahları yağacak.
<p>Uyanık olmak lazım. Devlet, siyaset, toplum. Şer şebekesi, Kürtler üzerinden yeni bir karanlık provokasyona başlıyor; yüzlerce yıllık dostluğu ve akrabalığı zedelememeli. </p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1101515), [web.archive.org (arşiv bağlantısı)](http://web.archive.org/web/20110405120359/http://zaman.com.tr:80/yazar.do?yazino=1101515)
