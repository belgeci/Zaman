# Misyoner sinema, vizyoner sinema

*Ekrem Dumanlı 2009.08.08*

<td class="columnist-detail">
<p>Kadın duvarda asılı fotoğrafları sorar: Kim bunlar?Adam cevap verir: Annemle babam; bu da Kur'an. (Kur'an-ı Kerim'i alır, öpüp başına koyar) bizim kitabımız.Kadın: Sen var Allah'a inanmak?</p>
<p>
<div id="haberMetinDiv">
<p>Adam: Ondan başka hakikat var mı? (Kur'an'a saygıyla sarılır)..."
<p>Bu sahne başrollerini Filiz Akın ve Zeki Müren'in oynadığı Hindistan Cevizi adlı filmden alınmıştır. Dileyen, video paylaşım sitelerinden filmi bulabilir. 1967'de çekilen, yapımcılığını ve senaristliğini Osman Seden'in üstlendiği filmin dinî propaganda yapmak gibi bir amacı yoktur. Hayatın tabii seyri içine yerleştirilen bu sahne o günlerde yadırganmamıştır. Çünkü toplum odur; yaşama tarzı da, inanca saygısı da. Aslında haşarı, uçarı bir senaryo vardır karşımızda. Sadri Alışık ve Zeki Müren sınır ötesi seyahatler yapan bir gemide çalışmaktadır. Yabancı bir şarkıcı (Filiz Akın) için kavgaya karıştıklarından gemiyi kaçırır, bunun üzerine başka bir gemiye binmek zorunda kalırlar. Yabancı kız peşlerine takılır ve böylece bir aşk macerası başlar. Seyirci Hindistan Cevizi'nde uçuk-kaçık bir hikâyenin peşinden sürüklenir gider...
<p> Yukarıdaki sahne bugün çekilse anlamsız bir tartışma başlar mı; buna bir çırpıda 'hayır' demek kolay gözükmüyor. Zira 'siyasal İslam' karşıtlığı İslam'ı çağrıştıran her şeye karşı çıkmak gibi tuhaf bir davranış biçimine dönüştü. O kadar ki bir kabristana 'Her nefis ölümü tadacaktır' diye yazılması bile yıllarca süren bir tartışmaya neden olabiliyor. Oysaki bu cümle bir Kur'an ayetidir ve asırlar boyu bazı kabristanların girişinde yer alır. Bugün bir filmde yabancı bir kadın masumiyet çağrıştıran bir ses tonuyla 'Sen var Allah'a inanmak?' dese, filmin başrol oyuncusu da 'O'ndan başka hakikat mi var?' diye cevaplasa tartışmanın boyutunun nereye varacağını kestiremiyorum. Siyasal yaklaşımlar nedeniyle hayattan mı koptuk; yoksa dinî konular etrafında ortaya çıkan kutuplaşmalar bazı insanları daha mı müsamahasız yaptı?
<p><b>Türk sinemasında en iyi 50 dinî film listesi!</b>
<p>Hâlbuki sinema insan hayatını kuşatan hiçbir olgudan kaçamaz. Batı'da, örneğin, dinî sinema dediğinizde karşınıza onlarca/yüzlerce film çıkar. Bir kısmı belgesel, yarı belgesel; bir kısmı tamamen kurgusal hikâyeler karşılar bizi. Sadece internette yapılan araştırma bile şaşırtıcı bir kaynakla karşı karşıya getirir bizi. Ruhani vurgusu ve dinî havası ağır basan, aynı zamanda da Oscar'a aday gösterilen filmler dediğinizde onlarca film ismiyle karşılaşırsınız. Angels With Dirty Faces/1939, The Bells of Saint Mary/1945, The Ten Commandments/1956, Ben Hur/1959, The Nun's Story/1959, A Man for All Seasons/1966, The Exorcist/1973, The Mission/1986, Dead Man Walking/1995... Daha da alan daraltarak listeler oluşturulabilir. Mesela '50 unutulmaz Katolik filmi', '50 unutulmaz Yahudi filmi' gibi listeler de yapılabilir. 'En etkileyici 100 dinî film' gibi başlıklar altında yüzlerce film ismine rastlamak mümkün. Zira insan gerçeği etrafında sürekli arayış içinde olan dünya sineması, insan ruhunu yakından ilgilendiren temalarda da boş durmamıştır. Türk sineması için yukarıdakine benzer kabarık listeler oluşturmak mümkün değil. Bizdeki eksiklik bize has bir durum. Modern sanatlarla din arasındaki mesafenin uçuruma dönüştüğü bir ülkede tabii ki sinemanın dünya standardında bir performans sergilemesi düşünülemez.
<p>Meseleyi Edirne'nin ötesine taşıdığınızda din-sinema ilişkisinin çok daha geniş bir çerçevede değerlendirildiğini görürüz. Mesela dini yaymak için yapılan filmler ayıp karşılanmaz. Tabii ki eleştirilebilir. Teknik bakımdan, muhteva itibarıyla, orijinal hikâyeye sadık kalınması bakımından vs. tenkitler yapılabilir; ancak 'Nasıl olur da din propagandası yaparsın' gibi bir yaklaşımın dünya ölçeğinde tam karşılığı yoktur. Sonuçta her sinema eseri kendini izleyiciye arz eder; talep edeni yoksa zaten üretilen film elde kalacaktır. Bizdeki huşunet biraz da laikçilik anlayışının katı bir model olarak bu ülkeye transfer edilmesiyle ilgilidir...
<p>Doğrudan dinî propaganda yapan filmlerle hayatın tabii seyri içinde dinden bahseden filmler arasında tabii ki önemli bir fark var. Yalnız, baştan şunu kabul etmek gerekiyor ki her ikisinin de toplumsal bir karşılığı var. Bu tür filmlere ta baştan 'istismar' diye karşı çıkmak yanlış. İstismar yorumu olsa olsa tekil örnekler için yapılabilir; kategorik olarak bir hükme varmak daha çok önyargının ifadesidir...
<p>Hazret-i İsa'nın son 12 saatini anlatan Tutku (The Passion of the Christ/2004) şüphesiz Hz. İsa filmlerinin en çarpıcı, etkileyici örneğidir. İsa Peygamber'e yapılan işkence neredeyse bütün teferruatıyla anlatılır. Mel Gibson'ın yönetmenliğini yaptığı filmde kanlı sahneler o kadar ürkütücüdür ki insanın o kareleri seyretmeye yüreği dayanamıyor. Böyle bir filmi İslami hassasiyeti olan bir yönetmen çekebilir mi? Hayır! Bir kere İsa Peygamber'i sureten canlandırmayı onun hatırasına saygısızlık sayar. İkincisi Kur'an ve hadis gibi kaynaklarda olay başka türlü anlatılır. Hz. İsa'nın 'Baba, beni yalnız mı bırakıyorsun?' gibi şüphe içeren bir laf etmesi asla düşünülemez. Bu tavrın dibe vurduğu film hiç şüphesiz (Jesus Christ Supperstar /1973) filmidir. Bir grup şarkıcı ve dansçının çölün ortasına kurduğu sahneyle başlayan filmde İsa'yı kâh o çağda, kâh bu çağda görür gibi oluruz. Mesela kimi kostümler o çağdandır kimisi bu asırdan. Roma askerlerinin elinde mızrak da vardır; otomatik silahlar da. Bir ara tanklarla gelir askerler. Hz. İsa, modern çağın starlarına benzetilir. En yakın havariler; hatta Hz. İsa'nın bizzat kendisi de şüphe içindedir. Tutku'ya göre fevkalade laubali bir 'İsa' portresi çıkar karşımıza. Ne var ki ciddi olanı da laubali olanı da İslam kültürü için kabul edilemez unsurlar taşımaktadır. 
<p><b>Kutsal öğeleri içeren film çekilemez mi?</b>
<p>İslam'daki suret yasağı bazılarının sandığı gibi sadece putperestliğe tepki ve tedbir olarak ortaya konmamıştır. Bazı kişi ve kavramların hafızalara mücerret şekliyle kaydedilmesi; onların mahiyeti ve hatıratına saygı duyulmasının da sonucudur. Mesela Hıristiyan yapımcılar tarafından meleklerin tersim ve tasviri konusunda ortaya konan performans, İslami kaynaklarca kabul edilemez mahiyettedir. Vakıa, vazife hâsıl olduğunda (bizdeki kaynaklara göre) melek insan suretinde de gözükmüştür; ancak onu kuş kanatlarıyla resmetmek ya da canlandırmak saygısızlık addedilmiştir. Bu nedenle İslam kültüründen (Angel-A /2005) tarzında bir film çıkmaz. Zira ne melek seksi bir kadın suretine bürünerek Paris'e nüzul eder; ne de bir melek, yardım etmek için geldiği bir dolandırıcıya âşık olup tekrar gökyüzüne çıkmak isterken kanatlarını kaybeder.
<p>Belki mücerretleştirilmiş, flulaştırılmış bir melek çağrışımı yapılabilir; ancak manevî şahsiyetleri müşahhas hale getirdikçe o aziz hatıraların sarsıldığını, kendi kutsiyetinden uzaklaştırıldığını düşünmek de gerekebilir. Aynı mantıkla City of Angel (Melekler Şehri/1998) gibi bir yanık aşk hikâyesinin de çekilemeyeceğini söylemem gerekir. Bu tespitim, Müslüman toplumdaki tahayyül gücünün zayıflığı ya da Müslüman sinemacının kutsal öğeleri de içeren bir film çekemeyeceği anlamına gelmez. Tam aksine City of Angel'daki kara paltolu adamların melek kavramındaki ruhaniyet anlayışına ters olması, kütüphanelerde tüner gibi donuk bir bekleyiş sergilemeleri; bu arada masumiyet çağrıştıran bir kadına kara paltolu bir adamın âşık olması ve bütün bunların soyuttan sıyrılarak somut urbalarla yapılması bir ilham kapısı açmıyor; tam aksine soyut sanat zenginliğini kısır bir şekil trafiğine heba ediyor. Bu bakımdan daha cesur ama daha dikkatli olmak gerekiyor.
<p>Bir bakıma önemli olan, dinî propaganda eden ya da dinden bahseden bir film yapmak değil; kendi doğal seyri içinde bir estetik yakalamaktır. Bazen propaganda yapılırken ortaya konan çiğlik, istikrah duygusunun oluşmasına da neden olabilir mesela. Kritik nokta, dinle barışık olmayı; daha doğrusu insan doğası ile barışık olmayı işaretliyor. En azından insanların sadece bedenden oluşmadığını, ruhunun da arayışlar içinde olduğunu kabul etmek lazım ki misyoner film kalıplarından sıyrılıp vizyoner filmler üretilebilsin...
<p><p align="center"><img src="http://web.archive.org/web/20110131161638im_/http://medya.zaman.com.tr/2009/08/08/dumanli01.jpg"/>
<p><p align="center"><img src="http://web.archive.org/web/20110131161638im_/http://medya.zaman.com.tr/2009/08/08/dumanli02.jpg"/>
<p><p align="center"><img src="http://web.archive.org/web/20110131161638im_/http://medya.zaman.com.tr/2009/08/08/dumanli03.jpg"/>
<p><p align="center"><img src="http://web.archive.org/web/20110131161638im_/http://medya.zaman.com.tr/2009/08/08/dumanli04.jpg"/>
<p><p align="center"><img src="http://web.archive.org/web/20110131161638im_/http://medya.zaman.com.tr/2009/08/08/dumanli06.jpg"/>
<p><p align="center"><img src="http://web.archive.org/web/20110131161638im_/http://medya.zaman.com.tr/2009/08/08/dumanli05.jpg"/></p></p></p></p></p></p></p></p></p></p></p></p></p></p></p></p></p></p></p></p></p></p></p></p></div>
</p>
<a href="http://web.archive.org/web/20110131161638/mailto:e.dumanli@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=878039), [web.archive.org (arşiv bağlantısı)](http://web.archive.org/web/20110131161638/http://www.zaman.com.tr:80/yazar.do?yazino=878039)
