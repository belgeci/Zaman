# Hesabını  veremezsiniz...

*Ekrem Dumanlı 2011.06.28*

<td class="columnist-detail">
<p>Medyanın bir bölümünden, en çok etkilenen parti CHP. Onlar ne derse onu yapmaya amade gibi duruyor.</p>
<p>
<div id="haberMetinDiv">
<p>Serbest bir ortamda ya da canlı yayınlanan bir programda söylediklerine malum yerlerden itiraz yükselince hemen karar değiştiriyorlar. Oysa bu yöntemle siyasette başarılı olmak imkânsız.
<p>Bazı çevreler arasındaki son moda, CHP'yi gaza getirmek. Meclis'e girmemeleri gerekirmiş, yemin etmeleri için sebep yokmuş, Ergenekon sanıkları da KCK sanıkları da serbest bırakılıncaya kadar Parlamento tıkanmalıymış vesaire... Tam da bu daraltıcı zihniyet CHP'nin halkla bütünleşmesine engel oluyor. Meclis'e gitmeyecek, yemin etmeyeceksen nasıl kitle partisi olacaksın?
<p>Genel seçimler öncesi yargının vereceği karara saygılı olduğunu beyan eden ve kendini bağlayan Kılıçdaroğlu son günlerde ağız değiştirmeye başladı. Ergenekon sanıklarına mahkemenin izin vermeyebileceğini biliyor muydu CHP? Bal gibi bildiği, buna rağmen göze aldığı riskten sanki hiç haberi yokmuş gibi davranıp; hatta hızını alamayarak "PKK'yı da kapsayan ve PKK'nın üstünde bir yapı" diye tarif edilen KCK davasının tutuklu vekillerine de sahip çıkıyor. Neden? Daha düne kadar "yargı izin vermezse Meclis'e gelemezler" diyen CHP liderinin kulağını çeken bir güç mü var, yoksa kaos havası oluşturmaktan bekledikleri siyasî bir hesap mı söz konusu?
<p>Yüzde 50'yi unutmuş görünüyor bazı insanlar. En başta CHP. Sonra CHP yandaşı gibi hareket eden medya. Oysa daha dün sandıktan çıkan sonuç, "her iki seçmenden biri AK Parti" dedi. CHP, MHP, BDP ve diğer pek çok parti tam bir ittifak kurarak "AK Parti karşıtlığı" üzerine bir blok oluşturunca vatandaşın buna tepkisi ağır oldu. Resmen "AK Parti ezdi geçti." Buna rağmen Başbakan Erdoğan, "Bize oy vermeyen yüzde 50'yi anlamaya çalışacağız." dedi.
<p>CHP, onca şaşaalı reklamlara ve vaatlerine rağmen ancak yüzde 26 oy alabildi. Kemal Bey ve ekibi şapkalarını önüne koyup halkın yüzde 75'ini anlamaya çalışacağına, medyanın dümen suyuna girmemeli. Çünkü beklenen zaferi gölgeleyen, o medyanın kendisine karşı takındığı tavırdır. O malum destek müspet manada yol göstermekten ziyade, partiyi dar kalıplar içinde güdümlüyor. Daracık dünyalarını kamuoyu vicdanı sanan küçük bir ekip CHP'yi halktan tamamen koparıyor.
<p>Şimdi de "Meclis'e girme, yemin etme..." baskısı yapıyorlar CHP'ye. Bu 'çılgın proje' onları heyecana sevk ediyor olabilir. Daha şimdiden çamura yatarak döşenecek taşlarla "Tayyip Erdoğan'sız erken seçim" için canhıraş çalışıyor olabilirler; ancak sezgisi güçlü, bilgisi derin bu millet alavere dalavere işlere boyun eğmedi, eğmez de!
<p>"Meclis'e girme!" dendiğinde akla ilk gelen 367 krizidir. Bugün Kemal Bey'e aynı aklı verenler o gün ANAP lideri Erkan Mumcu'ya da DP lideri Mehmet Ağar'a da aynı telkinde bulunmuştu. Onlar da maalesef bu mücbir söyleme boyun eğerek siyasî hayatlarının en büyük riskini aldı. Ve halk siyaset sahnesinden hem o iki partiyi hem de o iki lideri alaşağı etti.
<p>Dünkü Today's Zaman'da yer alan bir analizin başlığı her şeyi çok iyi özetliyordu: "Yeni anayasanın muhalifleri eskisinin kurbanı oldu." Bugünkü sistem tıkanmasının sebebi şu an yürürlükte olan anayasanın kendisidir ve o çerçevede yapılan yasaklardır. Bu gerçeği CHP de anlamak zorunda, BDP de. Şu anki tıkanıklığı aşabilecek tek merci var: Türkiye Büyük Millet Meclisi. Bugün Meclis'i boykot edenler, yarın hesap veremezler...
<p>Meclis yeni bir anayasayla 1980 askerî darbesinin ürünü olan bütün vesayet sistemlerini bir kenara itmek, daha özgürlükçü, daha katılımcı, daha demokratik bir düzen kurmak zorundadır. "Meclis'e gelmeyeceğim" diyenler çözümün değil, problemin bir parçasıdır. Ve halk, Meclis'i devre dışı bırakan herkesten hesap soracaktır. Meclis'i boykot eden, halkı boykot etmiş sayılır ve faturayı çok ağır öder... </p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1151935), [web.archive.org (arşiv bağlantısı)](http://web.archive.org/web/20110902073104/http://www.zaman.com.tr:80/yazar.do?yazino=1151935)
