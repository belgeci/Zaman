# Bırakın belgeler konuşsun

*Ekrem Dumanlı 2010.03.18*

<td class="columnist-detail">
<p>Genelkurmay Başkanı Orgeneral İlker Başbuğ son günlerde sıkça röportaj veriyor. Hatta bir törende rastladığı gazetecilere, "Röportajlarımı okudunuz mu?" diye soruyor.</p>
<p>
<div id="haberMetinDiv">
<p>Röportaj içinde de kendini referans göstererek, "Açın okuyun, o tarihte şöyle dedim." gibi sözler sarf ediyor. Demokratik bir ülkede bir genelkurmay başkanının bu kadar sık ve çok konuşmaması gerektiğini söyleyenler oldu, yazanlar oldu. Doğrudur; hiçbir ülkede askerî gücün başındaki kişi bu kadar çok konuşmaz.
<p>Madem konuşuyor; o halde kamuoyunun merakla beklediği konularda bilgi ve belgeye dayalı, somut ve ikna edici şeyler söylemeli. Maalesef öyle bir üslubu da yok Sayın Başbuğ'un. Hiçbir somut suçlamaya net cevap vermiyor. Askerler arasında "silah arkadaşlığı"na vurgu yapılarak somut açıklamalar savuşturulabilir mi? Hayır! Hukukun olduğu yerde somut deliller konuşur. Üstelik hukukî çerçevede konuşması gerekenlerin konuşması esastır.
<p>Islak imzalı "AKP'yi ve Gülen'i bitirme planı" hakkında net bir şey demiyor Sayın Genelkurmay Başkanı. Hukuk tarihimizde eşine rastlanmayacak derecede çok kez bilimsel raporlarla yapılan tespitlere duygusal tepkiler veriyor. Bu davranış biçimiyle o ürpertici raporda imzası bulunan Albay Dursun Çiçek'i anlamsız bir şekilde korurken TSK'nın hukuka saygısını zedeliyor. Daha kötüsü "Bu Albay'ı bu komutan niçin bu kadar koruyor ki?" sorusuna sebep olup, Çiçek'le Başbuğ arasında bir "eylem planı" bağı varmış gibi bir hava oluşturuyor. Onca delil ve ispata rağmen hâlâ "kâğıt parçası", "fotokopi" denilirse kuşkular bu sözleri söyleyene yönelir. Ortada kapı gibi belge var; bunu görmezden gelmek, vatandaşı saf zannetmek doğru değil...
<p>Sayın Genelkurmay Başkanı, Erzincan iddianamesinin bir numaralı sanığı 3. Ordu Komutanı Saldıray Berk'e de sahip çıkıyor. Madem Saldıray Bey suçsuzdur; gitsin yargı huzurunda kendini aklasın. Bu kadar basit! Onca belge ve bilgi eşliğinde hazırlanmış bir iddianame var ortada. İddianameyi hazırlayan savcılara karşı HSYK'ya baskı yapıldı ve özel yetkili savcıların ellerindeki yetki alınarak savcı ve hâkimlere gözdağı verildi. HSYK yeni savcılar atadı. Ne oldu? O savcılar da Saldıray Berk hakkında ağır ithamlarda bulunan bir iddianame hazırladılar. Hal böyleyken İlker Bey'in hukuku hiçe sayan tavrı doğru mu? Kesinlikle TSK gibi "gözbebeğimiz" bir kurumun bu kadar risk alarak kendini her şeyin üstünde tasavvur etmesi yanlış!
<p>Mızrak çuvala sığmıyor. Ergenekon davasında ortaya çıkan belge ve bilgiler tarihe kaydoldu. Balyoz adlı darbe girişimi beş bin sayfalık bir doküman halinde sadece devletin arşivine değil, milletin hafızasına nakşedildi. Dursun Çiçek imzalı belge birilerini suçüstü ve kıskıvrak yakalamış oldu. Kafes Eylem Planı gözü dönmüşlüğün fotoğrafını çekti,camilerin bombalanmasına kadar varan eylemler içeren Balyoz Planı herkes tarafından lanetlendi. Artık kamuoyu biliyor ki birtakım hayalî iddiaları tartışmıyoruz. Somut suçlamalar var ortada. O suçları doğrulayan deliller, tanıklar, bilgiler, belgeler var ortada.
<p>Yargıya müdahaleyi sadece askerler yapmıyor ki! CHP Milletvekili Ahmet Ersin, Erzincan davasında gizli tanık olan kişiyle buluşuyor, o kişiye çanta veriyor. Bütün bunlar güvenlik kameralarına takılınca da, "İçinde pijamam ve tıraş takımım var." diyebiliyor. AK Parti bahis konusu olduğunda yeri göğü inleten yüksek yargı ne yapıyor? Bağımsız yargı deyip manşet atanlar ne diyor? Görmezden gelerek masanın altına saklanıyor. Çünkü yargıya müdahaleyi asker ya da CHP yapınca ona itiraz edecek cesareti kendinde bulamıyor.
<p>Konuşmak güzeldir; ancak konuşmalar bilgi ve belgeye dayanmak zorundadır. Bunun dışında yapılan her açıklama mahkemeler üzerine kurulan bir baskıdır, yargıya doğrudan müdahaledir. Bu kadar sık ve çok konuşunca kamuoyunda bir şüpheye de sebebiyet veriliyor üstelik: "Bu telaş niye?" Madem ortada bir suç yok, bırakın belgeler konuşsun. Yok, belgelerden dolayı bir endişe yaşanıyorsa, onun çaresi belgelerin üzerine asit dökmekten geçmiyor..</p></p></p></p></p></p></p></div>
</p>
<a href="http://web.archive.org/web/20110107125323/mailto:e.dumanli@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=962945), [web.archive.org (arşiv bağlantısı)](http://web.archive.org/web/20110107125323/http://www.zaman.com.tr/yazar.do?yazino=962945)
