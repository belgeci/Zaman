# Bir ıskalama sanatı olarak gazetecilik

*Ekrem Dumanlı 2008.11.24*

<tr><td class="metin" colspan="2" style="padding-top: 20px; padding-left: 5px; padding-right: 10px;">Haftanın en çarpıcı hadisesi, bilimsel bir çalışmaya dayanıyordu. GENAR tarafından yapılan araştırma, Güneydoğu sorununa bambaşka manalar katıyordu çünkü.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Bu ülkenin en temel ve kritik konularından biri üzerine son derece şaşırtıcı bir araştırma yapılıyor ve medya bu çalışmaya duyarsız kalıyor. Anlamak mümkün değil. Bu ülkedeki en hararetli tartışmaların başında Kürt sorunu gelmiyor mu yoksa? Üstelik yaklaşan yerel seçimlerdeki en hayatî tercihi Güneydoğu'da yaşayan insanlar kullanacak. Bir yandan PKK adlı uğursuz bir örgüt yöre halkına tehdit savuruyor ve seçmeni kendi yandaşı olan bir partiye oy vermeye zorluyor. Diğer yandan kendine İslamcı süsü veren ve insanları domuz bağıyla boğan Hizbullah adlı derin bir örgüt, orada kafaları karıştıracak tezgâhlar kuruyor. Bir tarafta devlet adına korku salmaya çalışan gladyo tipi yapılar, diğer tarafta bölgeye demokrasi gelsin diye çırpınanlar... Bu kadar sıcak bir bölgeyle ilgili çok hayatî bir çalışma ve derin bir sessizlik...
<p>İHH İnsani Yardım Vakfı'nın GENAR'a yaptırdığı çalışmaya Ali Bulaç ve Bilgi Üniversitesi Öğretim Üyesi Ferhat Kentel danışmanlık yapmış. 24 il ve 96 ilçede yapılan araştırma, 3 bin 782 kişi ile görüşülerek gerçekleştirilmiş. İşte size en çarpıcı sonuçlardan biri: 'Bölgenin en temel sorunu nedir?' sorusuna halkın yüzde 55'i 'işsizlik' diyor. Tam bu noktada herkesin şapkasını önüne koyup düşünmesi gerekiyor. Çünkü bu soruya verilen cevap diliminde ikinci sırayı yoksulluk alıyor. İlk iki kriteri birbirine eklerseniz halkın yüzde 79'u işsizlik ve yoksulluğu bölgenin en acil ve hayatî sorunu olarak görüyor. Yüzde 9,7'si 'eğitimsizlik' diye cevap veriyor. Yatırım yapılmamasına yüzde 4,8 oranında en büyük sorun cevabı verenler var. 



<p>Gerçekçi! Bir o kadar da ezber bozucu. Zira 'bölgenin en temel sorunu etnik ayrımcılıktır' diyenlerin yekûnu yüzde 1,9, 'kültürel ayrımcılık' diyenlerin oranı ise yüzde 1,5'i gösteriyor. Bölgede Kürtçe kurs açılmasını isteyenlerin sayısı 22,2 gibi bir nispet oluştururken 'bölgede meslek eğitim kursları açılsın' diyenlerin sayısı yüzde 75,8'i işaretliyor. Bu sonuçların Milli Eğitim Bakanlığı'ndan özel eğitim kurumlarına kadar pek çok alanda faaliyet gösterenlere çok önemli bir mesaj mahiyeti taşıdığında kuşkum yok. Tek kuşkum, bizim meslek erbabı hakkındadır; çünkü bu tür konulara yeterince ilgi duymuyor medya. Sorunu mu önemsemiyor; yoksa bu araştırmalardan çıkacak sonucu mu beğenmiyor? Gelin bu tuhaf (!) tespiti bir başka açıdan daha test edelim. Medyamızın çok büyük bir kısmına göre Başbakan Tayyip Erdoğan, uzun bir süreden beri Kürt sorunu üzerine reformcu düşüncelerinden vazgeçmiş, devlete yakınlaşmış ve Güneydoğu'daki eski popülaritesini kaybetmişti. Medya kulelerinden bakınca öyle görünüyor olabilir; fakat gerçek hiç de öyle değil. GENAR'ın araştırması, bunun sadece bir örneği. 'En sevdiğiniz siyasî lider kimdir?' sorusuna verilen cevapta Tayyip Erdoğan açık arayla önde gidiyor. Yüzde 20 oranında Erdoğan diyor Güneydoğulu vatandaşlar. Diğer yüksek oy alanlar da Tayyip Erdoğan'a uzak olmayan isimler: Cumhurbaşkanı Abdullah Gül, merhum Cumhurbaşkanı Turgut Özal. Halka sempatik gelen ilk üç isim üzerinde düşünmek gerekiyor. Medya, bunu görüyor mu? Ne gezer! O kadar ki bu araştırmada sevilen lider sıralamasında PKK lideri Abdullah Öcalan yüzde 0,4 oy alıyor; ancak Öcalan'dan her fırsatta 'bebek katili' diye bahsedenler bu çarpıcı sonucun üzerinde durmayı külfet sayıyor...


<p>Daha ilginç bir bilgi vereyim: Kamuoyuyla paylaşılmayan bir araştırmaya göre AK Parti, Güneydoğu'da açık ara önde gidiyor ve bizim medyanın sandığı gibi son günlerdeki Erdoğan'ın söylemi partiye hiç de oy kaybettirmiş gibi gözükmüyor. Birazcık Diyarbakır'da olumsuz bir etkiden söz edilebiliyor. Bölge halkının esas gönlünü alan şeyler, valilik ve kaymakamlıklar kanalıyla halka sunulan sıcak ilgi ve yardım. Milli Eğitim'in burs çalışmalarından KÖYDES projesinin başarıyla yürütülmesine, sağlık hizmetlerinin en ücra köşelere taşınma gayretinden sivil toplum kuruluşlarının ve hayırseverlerin yardımlarını bölge halkına ulaştırmasına kadar pek çok çalışma Güneydoğu'da etkili oluyor. 



<p>Iskalama demişken geçen hafta yaşanan şu ilginç hadiseye temas etmeden geçemeyeceğim: Hürriyet'te şöyle bir haber vardı: Denizaltında arkadaş gezdiren komutana dava. Demek ki Hürriyet, önemli bir haber olarak görmüş ve bunu okuruyla paylaşmıştı. Aynı hafta içinde Vakit Gazetesi de şöyle bir haber yaptı: Genelkurmay İkinci Başkanı Hasan Iğsız, ailesiyle helikopterle pikniğe gitmiş. Vakit'in haberi (Zaman dahil) internet medyasında geniş yer buldu. Bu önemli haberi yalnızca Doğan grubu internet siteleri görmezden geldi. Demek ki bir binbaşı denizaltıyı alıp arkadaşını Gölcük'e götürünce bu, önemli haber oluyor; bir kuvvet komutanı, ailesini alıp çok uzaklardaki bir mekâna piknik yapmaya götürünce herkes bir anda körebe oynuyor. İşte ıskalama kültürü budur; bizim medya, bu arızalı pusulayla yoluna devam ettiği sürece daha çok haber ıskalayacak demektir...
<p><hr/>
<p><h3>Binlerce teşekkür</h3>
<br/>Sevgili Zaman okurları! 1 milyon abone kampanyasına başlarken sizden yardım istedik. Arzu ettik ki gazetenizden memnuniyetinizi en yakın çevrenizden başlayarak herkese anlatın ve onların da abone olmasını talep edin. Ve siz bunu fevkalade bir gayretle yerine getirdiniz. Bir milyon olamadık; ama 1 milyona bir adım mesafede olduğumuzu görüyor, duyuyor, hissediyoruz. Bize bu duyguyu yaşattığınız için sizlere minnettar ve müteşekkiriz. Tabii ki kampanyamız bitmiş değil; çalışmalarımız sürecek. Eminiz ki desteğiniz de sürecek. Eşine rastlanmayacak kadar güzel bir okuma seferberliği yürüttüğünüz için düşünce tarihimizde size mutena bir yer ayrılacağından hiç kuşkumuz yok. Bu arada sizinle paylaşmak istediğim bir konu var: Tiraj bu kadar yükselince tahsilât bir hayli zaman almaya başladı. Tahsilâtı kapı kapı yapmak çok uzun bir mesai gerektiriyor. Bazen evde olmuyor okurumuz, bazen de o saatte ödeme yapmaya uygun olmayabiliyor. Otomatik ödeme konusunda arkadaşlarımız son noktaya yaklaştı. Kredi kartlarıyla yapılacak ödeme sistemi, hem siz değerli okurlarımızı rahatlatacak hem de bu iş için çok emek sarf eden çalışanlarımızı. Bununla ilgili teknik bilgileri önümüzdeki günlerde sizlerle paylaşacağım. Bize -her konuda olduğu gibi- yardımcı olacağınızı biliyor; teşekkürlerimi bir kez daha sizlerle paylaşıyorum. Sağ olun, var olun... 
<p><hr/>
<p><h3>Reyting kavgası büyüyor; daha da büyüyecek </h3>
<br/>
<p>Reyting ölçümü ile ilgili uzman görüşler alındıkça, tenkitlerin dozu artıyor. Bu durum nedense bazı gazete(ci)leri çok rahatsız ediyor.  İnsan bekliyor ki 'Tamam, madem bu konuda kuşkular var; o halde daha adil ve daha az tartışılan bir yol bulunsun' denecek. Çünkü hiç kimse 'bu sistem yanlış' derken 'bize iltimas geçin' demiyor. Bazı eyyamcılar işin kolayını çoktan bulmuş: Güya bu tartışmayı Zaman başlatmış da, asıl amacı bazı kanalların daha çok reklam almasıymış da, falan filan...
<p><br/>	İyi de güzel kardeşim, İbrahim Tatlıses bangır bangır bağırıyor ve açıktan açığa reyting sisteminde hile yapıldığını, yaşadığı olayları da şahit göstererek anlatıyor. Magazin dünyasının en tanınmış siması Can Tanrıyar, bu sistemin hileler zinciri olduğunu gürül gürül söylüyor. Reyting rekorları kıran Kurtlar Vadisi dizisinin yapımcıları çok net bir şekilde reyting sisteminin tamamen yanlış bir şekilde inşa edildiğini ifade ediyor... Saymama gerek var mı daha? Bu durumdan memnun olanların ortaya koyduğu güçlü ve tatmin edici açıklama var mı? Yok! Ucuz bir 'yandaş medya' lafıyla şüpheleri ortadan kaldırmak için söylenen kem kümler; hepsi bu. Söylediklerine kendileri inanıyor mu; hiç sanmam...
<p><br/>             Medyadaki her meselenin (ve tabii ki reklam dağılım meselesinin) hakkaniyet ve adalet içinde yeniden düşünülmesi şart! Bu açıdan bakıldığında BİAK  ve TİAK raporlarındaki yanlış ve yanlı kriterlerin de ortadan kaldırılması lazım ki haksız rekabet saltanatı sona ersin. Bunu 'İslamcı medya, yandaş basın' gibi ucuz laflarla savuşturmak isteyenler hata yapıyor; çünkü haksız rekabetin bile belli bir insaf ölçüsü olmalı. Kimse 'bize kıyak yapın' demiyor. Sadece daha adil bir yapı talep ediliyor; tarih şahittir ki bu tür hak arayışları uzun süre baskı altında tutulamaz. O yüzden en güzeli,  hiç kimsenin diğerini dışlamayacağı, herkesin ittifakla kabul edeceği bir sistemin bir an önce kurulmasıdır; laf ebeliği yapılarak gerçeklerden kaçılamaz...
<p><br/>
<h3>HAFTALIK ORTALAMA GAZETE SATIŞLARI  (10-16 KASIM 2008)</h3>
<p><br/>
<p align="center"><img border="0" src="http://web.archive.org/web/20081219215057im_/http://medya.zaman.com.tr/2008/11/24/gazete.gif"/>
<br/></p></p></p></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=763621), [web.archive.org (arşiv bağlantısı)](http://web.archive.org/web/20081219215057/http://www.zaman.com.tr:80/yazar.do?yazino=763621)
