# Fenerbahçe, şampiyonluk havasına girmiş

*Semih Yuvakuran 2010.04.19*

<tr><td class="metin" colspan="2" style="padding-top: 20px; padding-left: 5px; ">F.Bahçe'de Selçuk Şahin, Baroni'nin yerini doldurabildi mi?Selçuk, Emre ile birlikte fena oynamadı. Maçın ilk yarısında F.Bahçe, ikinci devrede Beşiktaş üstündü.</td></tr><tr><td class="metin" colspan="2" style="padding-top: 20px; padding-left: 5px; "><p>İlk 45 dakikada koskoca Beşiktaş'ın iki pas yapamadığını gördük. Ancak Uğur İnceman'ın oyuna girmesiyle toparlanan Siyah-Beyazlılar, ikinci yarıda ev sahibine üstünlük sağladı. Kaçan penaltı da Bilica'nın hediyesiydi. Gol olmayınca eleştirilerden kurtuldu. Brezilyalı, bazen böyle çok büyük hatalar yapıyor.
<p>F.Bahçe, mücadele etmesine rağmen iyi futbol oynamıyor. Sizce bu, şampiyonluk stresinden mi kaynaklanıyor?
<p>Kayserispor maçındaki Fenerbahçe ile Beşiktaş derbisinin ikinci yarısındaki Fenerbahçe arasında elbette fark var. Sonuçta Beşiktaş'a karşı oynuyorsunuz ve 1-0 öndesiniz. Aslında Alex ve Güiza'nın kaçırdıkları gol olsaydı F.Bahçe daha maçı ilk yarıda bitirecekti. Böylece Beşiktaş'a da güven geldi. Kartal, ikinci yarıda daha atak ve rahat oynadı. Mustafa Denizli'nin ilk yarıdaki takımı gol yememe üzerineydi. Halbuki beraberliğin ya da mağlubiyetin Beşiktaş'a hiçbir şey kazandırmayacağını görmeliydi. İkinci yarıda Uğur ve Serdar Özkan'ı oyuna alınca hakimiyetini kurdu. Eğer mücadeleye hücum oyuncuları ağırlıkta başlasaydı Beşiktaş, dünkü maçı kazanabilirdi.
<p>Alex'in performansını nasıl buldunuz?
<p>Brezilyalı, attığı golde ve defans arkasına yaptığı koşularla Beşiktaş defans oyuncularını çok rahatsız etti. Attığı golle de klasını ispatlamasını bildi.
<p>Emre Belözoğlu, sinirli tavırlarıyla dikkati çekti. Performansını beğendiniz mi?
<p>Emre, ligde şu ana kadar takımın en yararlı isimlerinden. Topu ayağına aldığında oyun kurmada faydalı oldu. Ama diğer maçlara nazaran biraz düşüş gözledim. Çok koştu, mücadele etti. Özellikle ofansta daha fazla gözükmeliydi.
<p>Mustafa Denizli, derbiye defans ağırlıklı bir kadroyla çıktı. Denizli'nin taktiği neydi sizce?
<p>Mutlaka galibiyet gereken bir takımın sahaya neden savunma ağırlıklı çıktığına anlam veremiyorum. Ben gibi birçok kişi de bunu algılayamadı. Bobo ve Holosko ikilisiyle hücumda daha etkili bir Beşiktaş görebilirdik. Ama Mustafa Denizli 'önce durdururum, sonra gol atarım' dedi. Ancak erken gelen gol, tüm planları altüst etti.
<p>Fenerbahçe taraftarı için neler söylersiniz?
<p>Tribünler, şampiyonluk havasına girmiş. Böyle bir taraftar, bir grup dünyada çok azdır. Her zamanki gibi görevlerini en iyi şekilde yerine getirdi. Maç öncesi, sırası ve sonrasında da çok güzel bir tablo vardı. 
<p>s.yuvakuran@za­man.com.tr <br/></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=974731), [web.archive.org (arşiv bağlantısı)](http://web.archive.org/web/20100422102016/http://zaman.com.tr:80/yazar.do?yazino=974731)
