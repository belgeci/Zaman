# Emre ve Baroni'yi kutlamak lazım

*Semih Yuvakuran 2009.12.21*

<tr><td class="metin" colspan="2" style="padding-top: 20px; padding-left: 5px; ">Son 4 deplasmanda galibiyet yüzü göremeyen F.Bahçe, Trabzon'a dış saha fobisini yenmek için ve devreyi de lider tamamlamak için gelmişti.</td></tr><tr><td class="metin" colspan="2" style="padding-top: 20px; padding-left: 5px; "><p>Roberto Carlos'tan boşalan yerde eleştirilen Dos Santos görev yaptı. Emre Belözoğlu'nun da sakatlığının geçmesi Sarı-Lacivertliler açısından olumlu bir gelişmeydi. Brezilyalı Santos'un hücumdaki gücünü biliyorduk; ancak defansif yönü merak konusuydu.
<p> Oyuna bakıldığında F.Bahçe daha rahat olan taraftı. Güiza'nın maçın hemen başındaki şutunun direkten dönmesi, Trabzonspor'un şansıydı. Meşin yuvarlak filelerle de buluşabilirdi. Ardından yine İspanyol golcü rakip savunmanın ardına çok iyi sarktı, bu pozisyonda da kaleci Onur başarılıydı. Mücadelenin başlarında gol fırsatlarına giren ve bunlardan yararlanamayan ekip Fenerbahçe idi. Bordo-Mavililer adeta sahada yok gibiydi. Açıkçası ben daha atak ve yıpratıcı bir Trabzonspor bekliyordum.
<p> Çok enteresan; iki takım da birbirlerinin pas yapmasına ve oyun kurmasına izin verdi. F.Bahçe, ilk yarı çok akıllı oynadı. Kaptıkları toplarla çabuk çıkarak Trabzonspor kalesinde tehlikelere yol açtı. Çok da iyi savunma yaptı. Emre ve Cristian Baroni'yi bu noktada kutlamak lazım. Defanstaki arkadaşlarına yardımcı oldular. Önde çok iyi oynayan bu ikili bence Fenerbahçe'nin her şeyi.
<p> Güiza'ya Alex'in kaçırdığı golü de eklersek Sarı-Lacivertliler, ilk yarıda 4 net gol pozisyonundan yararlanamadı. Gökhan Gönül ve Mehmet Topuz iyi mücadele etti. Dos Santos'un Daum'un görev verdiği bölgede oynayamayacağı aşikâr. Kanımca orada Vederson veya Uğur Boral forma giyer. Dos Santos da bu ikilinin önünde oynar. Çünkü Sambacı'nın defansif yönünün ne kadar zayıf olduğunu dün daha iyi gözlemledik.
<p> İkinci 45 dakikada sahada bambaşka bir Trabzonspor vardı. Arjantinli Colman'la çok net bir pozisyonu harcadılar. Bu da Karadeniz temsilcisinin ilk tehlikeli atağıydı. F.Bahçe ilerleyen bölümlerde geriye yaslandı. Böyle olunca da ev sahibinin atakları çoğaldı. Trabzonspor daha etkili gözükse de 3 net gol kaçıran Güiza, sonunda sahne aldı. Alex'in aşırttığı topla buluşan İspanyol forvet, kendini affettirmesini bildi. Bu golden sonra yine Trabzon yüklendi. Alanzinho ve iki tane de Umut'un kaçırdığı pozisyonlar tribünleri heyecanlandırdı. Sakatlanan Emre ve Güiza'nın oyundan çıkması, F.Bahçe defansına oyunun son dakikalarında zor anlar yaşatmaya başladı. Ancak Bordo-Mavililer Şenol Güneş'le yakaladığı çıkışı dün devam ettiremedi. <br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=930106), [web.archive.org (arşiv bağlantısı)](http://web.archive.org/web/20100210152221/http://www.zaman.com.tr:80/yazar.do?yazino=930106)
