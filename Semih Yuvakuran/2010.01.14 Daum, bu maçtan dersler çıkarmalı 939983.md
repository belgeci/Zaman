# Daum, bu maçtan dersler çıkarmalı

*Semih Yuvakuran 2010.01.14*

<tr><td class="metin" colspan="2" style="padding-top: 20px; padding-left: 5px; ">Ziraat Türkiye Kupası'nda bu sezon iddialı olan F.Bahçe, dün akşam karşısında hiç ummadığı bir rakip buldu. Tokatspor, maç boyunca mükemmel bir performans sergiledi.</td></tr><tr><td class="metin" colspan="2" style="padding-top: 20px; padding-left: 5px; "><p>Futbolcularını hiç tanımadığımız ikinci ligin mütevazı takımı, trilyonluk F.Bahçe'ye adeta kök söktürdü. Rakibine boş alan bırakmadı. Mücadeleci futboluyla Sarı-Lacivertli futbolculara göz açtırmadı. F.Bahçe'yi tanıyamadım. Sağbekte hiçbir varlık gösteremeyen Bekir, niye yedek kaldığını bu maçta daha iyi görmüştür. Sen Tokatspor maçında böyle oynarsan, lig maçlarında ne yapacağını tahmin etmek zor değil. Daum, Bekir'de niye ısrar ediyor anlamak mümkün değil. Bekir'in yerine oynatacağın başka adam yok mu? Bekir öyle hatalar yaptı ki, Tokatspor elini kolunu sallaya sallaya o bölgeden geldi, hatta bir gol de onun hatasından yendi.
<p>F.Bahçe, Roberto Carlos'un boşluğunu hâlâ dolduramadı. Sol tarafta, Eskişehirspor maçında Dos Santos-Özer Hurmacı oynadı. Bu ikili o maçta bekleneni verememişti. Dün akşam bu bölgede Vederson-Uğur Boral ikilisi görev yaptı. Zayıf bir rakibe karşı bile sol kanat gerektiği gibi çalışmadı. Daum'un buraya acil çözüm bulması gerekiyor. Her rakip Tokatspor gibi olmaz. F.Bahçe'nin sağ tarafı da aynı durumda. Gökhan Gönül sakatlandığında yine alternatifi yok. Defansın göbeğinde oynayan Bilica ile Lugano yine bildiğimiz gibiydi. Canla başla mücadele ettiler. Ancak kanatlar olmayınca defans da hata yaptı ve iki gol yendi. Kaleci Volkan Babacan'a da bir çift laf söylemek istiyorum: Bu tip maçlar senin için bir fırsattır. Kendini göstereceksin ki kaleyi devralasın. Ancak ne yazık ki yediğin iki hatalı golle bence şansını zayıflatıyorsun.
<p>Gelelim Tokatspor'a, ikinci ligde oynayan Tokatspor, F.Bahçe karşısında adeta futbol dersi verdi. Sahaya çok iyi yayıldı. Alan savunmasını mükemmel yaptı. Herkes Tokatspor'un fark yiyeceğini beklerken F.Bahçe maçı zor kazandı. Eğer Tokatspor'un iyi bir kalecisi ve birkaç Süper Lig tecrübeli oyuncusu olsaydı, inanın dün Fenerbahçe'yi yenmesi işten bile değildi. Kısacası F.Bahçe, iyi futbol oynamıyor. Umarım, Daum ikinci devre başlayana kadar takımı toparlar. <br/></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=939983), [web.archive.org (arşiv bağlantısı)](http://web.archive.org/web/20100210152239/http://www.zaman.com.tr:80/yazar.do?yazino=939983)
