# Semih, Alex ve Gökhan Gönül...

*Semih Yuvakuran 2010.11.07*

<td class="news-spot">
<p>Şükrü Saracoğlu Stadı'ndaki mücadelenin kahramanı sağ kanatta oynayan Gökhan Gönül'dü. Fenerbahçe'de birçok isim ön plana çıktı. Semih Şentürk ve Alex de parladı. Alex gibi bir komutanın, iyi de bir golcün varsa evindeki maçları da kolay kolay kaybetmezsin.</p>
<p><p>Bu gerçek dün bir kez daha ortaya çıktı. Kazım'ın beyin olarak F.Bahçe'ye faydalı olacağını zannetmiyorum. Çünkü sahada gezindi durdu.
<p> Semih Şentürk, forma bulduğunda golünü atıyor. Çok iyi bir profesyonel. Çalışıyor, didiniyor, görev verildiğinde de en iyi şekilde yerine getiriyor. Semih, kendini her zaman hazır tutuyor. Ancak Anadolu takımları hâlâ çok basit gol yiyorlar. Defanslarında görev yapanlar çok rahat adam kaçırıyorlar. Bizim dönemimizde böyle hatalar yapsaydık herhalde forma yüzü göremezdik. Rakip atağa kalktığında herkes oyuncusunu seçmeli. Dün Semih'i kim tutuyordu, açıkçası ben çözemedim.
<p> Emre'nin sakatlanmasına ise 'nazar' diyorum. Haftalardır hep kendinden bahsettiren Emre'yi inşallah en kısa zamanda tekrar sahalarda görürüz. Şimdiden geçmiş olsun. Elbet futbolcuda stres birikimi oluyor, bu da adaleye zarar verebiliyor. Emre'nin hırsı ve performansını tartışmaya açmak yersiz. Alex ise her geçen gün üstüne koyarak devam ediyor. Dikkat ederseniz, lig başlarında ikinci devre sahadan alınan Alex, 90. dakikaya kadar inanılmaz mücadele örneği gösteriyor. Takıma da çok iyi komutanlık yapıyor. Çalıştı ve formayı hak etti. Alex'i acımasızca eleştirenler şimdi ne diyecekler? Her futbolcuda olduğu gibi Gökhan Gönül'de de düşüş vardı. Ama Gökhan çok çalışarak tekrar geriye döndüğünü gösterdi. Dün akşamın yıldızı tartışmasız Gökhan Gönül'dü.
<p> Lugano'nun yerine mecburen oyuna giren Bilica'nın art niyetle hata yaptığına inanmıyorum. Seyirciye anlam vermekte çok zorlanıyorum. Siz oyuncuyu böyle protesto ederseniz, ikinci bir hatayla sizi mağlup duruma da düşürür! Lugano'nun saçmalığına değinmeden geçemeyeceğim. Soyunma odasına giderken rakibinle kapışıp kırmızı kart yiyor ve takımını eksik bırakıyorsan biraz oturup düşünmelisin. Herhalde Uruguaylı Türkiye'den sıkıldı. Zaten yenilen golde de Lugano yüzde 100 hatalıydı. Bence hiç hazır değildi. Eskişehirsporlu Batuhan Karadeniz ise çok enteresan bir oyuncu. Bence gücünü sahaya yansıtamıyor. Batuhan'ın ağır olması da Fenerbahçe için avantajdı.</p>
<a href="http://web.archive.org/web/20101130182208/mailto:s.yuvakuran@zaman.com.tr">
</a></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1049801), [web.archive.org (arşiv bağlantısı)](http://web.archive.org/web/20101130182208/http://zaman.com.tr/yazar.do?yazino=1049801)
