# Fener konsantrasyon kaybı yaşıyor

*Semih Yuvakuran 2011.05.09*

<td class="columnist-detail">
<p>90 dakikanın geneline baktığımızda Fenerbahçe, sezonun ikinci yarısının en kötü maçını oynadı.</p>
<p>
<div id="haberMetinDiv">
<p> Konsantrasyon yok gibiydi. Hırs ve kazanma arzusu alt seviyedeydi. Kanarya'da dağınıklık hakimdi, orta sahada büyük problemler yaşandı. Bunda Karabükspor'un orta alanı kalabalık tutması da büyük bir etkendi. Ancak son haftaların bu şekilde geçeceği aşikâr. Şampiyonluğun en güçlü adayı olan Sarı-Lacivertliler şans golüyle galip geldi. Lugano'nun sayısı olmasa Trabzonspor zirveyi ele geçirecekti. Muhammed, Lugano'ya golü adeta hediye etti. O pozisyonda topu 'stop' etmeden hemen uzaklaştırması gerekiyordu. Gelişine vurması akıllıcaydı; ancak bunu gerçekleştiremeyince takımı geriye düştü.
<p>Aykut Kocaman'ın kadro tercihi doğruydu. Lakin problem Karabükspor'un sağ kanadından geldi. Sakat olan Emenike oynasaydı Fenerbahçe için çok iyi olmazdı. Stoch'un savunma anlayışı çok zayıf. Santos da ileriye çıktığında defans çok açık veriyor. Birisi bindirme yaptığında diğeri onun yokluğunu aratmamalı. Bu ikilinin hatası Karabük'e kontra fırsatları verdi. İkisinin de dönüşleri çok zayıftı. Fenerbahçe'nin takım halinde yüklenmesi yanlıştı. Karabüksporlu futbolcular biraz daha yetenekli olabilseler ve son pasları daha iyi verebilselerdi sonuç çok farklı olabilirdi. Konuk takım daha ikinci dakikada geriye düşebilirdi. Selçuk'un Angelov'u 16. dakikada düşürdüğü pozisyonda hakem Selçuk'u kırmızı kartla cezalandırsa haklıydı. Fenerbahçe 10 kişi kalsaydı işin rengi değişebilirdi. Hakemler de artık son dönemde cesaretli davranamıyor. "Aman kimse bizden bilmesin, kim ne yaparsın yapsın." fikrinde.
<p>Gökhan Gönül, hareketliydi. Kademe anlayışı ve atağa çıkışları müthişti. Fenerbahçe'nin en iyileri Alex ile Gökhan Gönül'dü. Kanarya'nın tüm hücumlarında Alex var. Ya asist yapıyor, ya şut atıyor. Herkes onun kadar isteseydi Fenerbahçe daha güzel bir futbol ortaya koyabilirdi. Emre Belözoğlu'na gelince; çok iyi bir profesyonel. Onu ilk defa bu kadar etkisiz gördüm. Bu da gayet normal. Koskoca bir sezonda her oyuncunun bir-iki defa vasat oynamaya hakkı vardır. Niang sakatlıktan yeni çıkmasına rağmen forma giydi. Mücadele boyunca yalnızca bir defa etkili olabildi. Alex'in vuramadığı topta pası attı ve daha sonrasında görünmedi. Geniş alan bulunmasına rağmen Niang bunları değerlendiremedi. Niang'dan vazgeçilemiyorsa o halde Senegalli sağa çekilip Semih ileri uca alınabilirdi. 
<p>Karabükspor cephesine bakarsak; ilk yarıda çok etkiliydiler. İkinci 45 dakikada daha vasattılar. Fakat ilk devrede sahada güçlü Emenike olsaydı Fenerbahçe çok korkulu anlar yaşayabilirdi. Son olarak Karabükspor'un hocası Yücel İldiz ile Bucaspor'un teknik direktörünü güzel ve şaibesiz futbollarından ötürü tebrik etmek istiyorum. </p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1131949), [web.archive.org (arşiv bağlantısı)](http://web.archive.org/web/20111213105530/http://zaman.com.tr/yazar.do?yazino=1131949)
