# Savunma kendine çekidüzen vermeli

*Semih Yuvakuran 2010.07.29*

<tr><td class="metin" colspan="2" style="padding-top: 20px; padding-left: 5px; ">Bundan önceki yazılarımızda rakibin küçümsenmesi halinde korkulu anlar yaşanacağına değinmiştik.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Ancak Fenerbahçe'nin kapalı kutu Young Boys'u hafife aldığını sanmıyorum. Sarı-Lacivertliler, eğer dün gece sahadan çok farklı bir mağlubiyetle ayrılmadıysa bunu gerçekten şansa bağlıyorum. Bir de kaleci Volkan Demirel'in kurtarışlarına. Top rakipteyken Kanarya ne yaptığını bilmiyor. Kimin nerede duracağından haberi yok. Bütün Fenerbahçeli futbolcuların, defansif anlayışı bir an önce oturtması gerekiyor. Aykut Kocaman'ın sistemine de bir an önce ayak uydurulmalı.
<p> Mücadelenin genelini mercek altına alacak olursak; Kazım oyundan atılana kadar her şey temsilcimizin lehineydi. Kötü futbola rağmen her şey yolundaydı. Kazım kızarınca Emre Belözoğlu orta sahada yalnız kaldı. Kazım'a bir çift lafım var: Bilinçsizce atılman takıma büyük zarar veriyor. Hadi bu rakibi elediniz, bundan sonrakilerin çok daha güçlü olduğunu herkes biliyordur herhalde. Fenerbahçe takım halinde geride problem yaşadı. Rakip, kanatlardan o kadar rahat geldi ki teknik heyetten uyarı gelmese dahi futbolcuların uyanık olması gerekirdi. İlk yarı ve ikinci devreyi analiz ettiğimizde oynayan ve golleri kaçıran taraf ev sahibiydi. Kötü anlarda golleri bulan ise Fenerbahçe idi. Young Boys bizim basın yayın organlarının abarttığı kadar kötü bir takım değil. Ancak burada antiparantez Fenerbahçe'nin eksikliklerine dikkat çekmek gerekiyor. Temsilcimizin en büyük eksikliği ise Uruguaylı Lugano. O olsaydı göbekten bu kadar açık verilmezdi.
<p> Fenerbahçe'ye acilen uzun boylu bir santrfor lazım, Young Boys'ta forma giyen Degen, bu özelliklerin hepsine sahipti. Fenerbahçe'nin sol tarafını adeta felç etti. Dos Santos bu oyuncuyu durdurmayı başaramadı. Ben o bölgede yıllarca oynadım. Stoch'un forvete yardımı iyi; ancak savunmaya yardımı az. Fakat attığı golle ve gösterdiği performansla bu sezon adından çok söz ettirecek bence. Buna karşın özellikle defanstaki oyuncular kendilerine çekidüzen vermeli. Sarı-Lacivertli formayı taşımak istiyorlarsa bu tip maçlarda kendilerini göstermeliler. Hazırlık maçlarında Fenerbahçe'nin Alkmaar ve Köln yenilgileri vardı. Galatasaray derbisindeki 1-0'lık galibiyetle bu mağlubiyetlerin üzeri kapatıldı. Biz de "Hazırlık dönemi, olur." dedik. Uyarmıştık; ne Alkmaar ve Köln mücadelesi ne de Galatasaray karşılaşması ölçü değil. Benim ve futbol otoritelerinin baz aldığı dünkü müsabakalar. Dün akşam şans tamamen Fenerbahçe'nin yanındaydı. s.yu­va­ku­ran@za­man.com.tr</p>
</p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1009951), [web.archive.org (arşiv bağlantısı)](http://web.archive.org/web/20100817035114/http://www.zaman.com.tr:80/yazar.do?yazino=1009951)
