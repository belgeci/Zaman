# Kaptan sahada mesaj veriyor

*Semih Yuvakuran 2010.11.23*

<td class="news-spot">
<p>Fenerbahçe, özellikle ilk yarıda rakibi ciddiye aldı. Erken gelen gollerle de rahat kazandı.</p>
<p><p>Sarı-Lacivertliler, karşısında nasıl oynayacağını bilmeyen bir takım bulunca Bucaspor maçının farklı kazanılması bir kaçınılmazdı. Kanarya, ikinci devreye 3-0'ın rahatlığıyla sahaya çıktı. Bucaspor'un attığı gol öncesi ve gol sonrasında kaçırdığı iki net pozisyon var. Bunlar gol olsa skor 3-3'e dönebilirdi. Burada kaleci Volkan'ı kutlamak lazım. Bu tip maçlarda az top geldiği için kaleci oyundan soğur. Ama Volkan yerinde müdahalelerle golleri önledi. Bucaspor'un bir şutu da direkten döndü. Özetle; F.Bahçe şampiyonluğun en büyük adaylarından biri olmaya adım adım yaklaşıyor.
<p> Niang dün ileri uçta tek oynadı; ancak arkadan onu destekleyen ve gününde olan Alex ile Gökhan Gönül'ü kutlamak istiyorum. Stoch da alkışı hak etti. F.Bahçe atağa kalktığında en az 4 oyuncu rakip kalede gözüktü. Yani Niang yalnız kalmadı. Niang'ın inanılmaz deparları var. Rakip defansı yıpratan bir futbolcu ve attığı golle de kalitesini yine ortaya koydu. Niang'ın Alex'e yaptığı asist de şıktı. Bunlar sahalarımızda ender görülen hareketlerdi. Fenerbahçe'nin 3 bininci golüne imza atan Alex ise bir yere mesaj veriyor. Alex sahaya çıkıyor ve takımı için güzel şeyler yapıyor. Sezon başından bu yana defalarca yazdık. Alex hakkında yıkıcı eleştiriler yapılmasın dedik. F.Bahçe'ye neler kazandırdığını, F.Bahçe'ye neler kattığından birilerinin haberi yok herhalde! Bence attığı goller ve asistlerini bir kez daha gözden geçirsinler. Bu adam hakkında kötü konuşmak günâh!
<p> Emre Belözoğlu'nun yerine forma giyen genç Gökay çok iyi bir oyuncu. Dün iyi bir performans sergiledi. Çok akıllı yerlerde pres yaptı, iyi top kazandı. En önemlisi aldığı topları çok olumlu kullandı. F.Bahçe seyircisinin önünde oynamak kolay değildir. Sanki devamlı oynayan bir oyuncu gibiydi. Lakin Emre olsaydı dünkü maç çok daha farklı olabilirdi. Gökhan Gönül'ü ise ayrıca tebrik ediyorum. Bütün sahayı çok iyi kullandı. Yaptığı asistlerle Alex ve Niang'la birlikte geceye damgasını vuran isimdi. Sağ kanadı adeta otobana çevirdi. Aykut Kocaman'ın stoperdeki Yobo-Bekir tercihine gelince; Bilica aldığı şansları pek iyi değerlendiremedi. Buna futbol şanssızlığı diyorum. Bazı insanlar gününde olmayabilir. Bilica'nın yaptığı hataların neticesinde hocası tarafından dinlendirildiğini düşünüyorum. Ama burada kimse art niyet aramamalı. Çünkü hiçbir oyuncu takımına ihanet etmez. Her oyuncu hata yapabilir. Seyircinin oyuncuları tekrar kazanması lazım.
<p> Bucaspor'a gelince; dün sahaya çıkarken oyuncuların hepsini çok heyecanlı gördüm. O yüzden de Alex'in erken golüyle demoralize oldular. Devre arasında yapacakları transferlerle toparlanabilirler. s.yu­va­ku­ran@za­man.com.tr</p>
<a href="http://web.archive.org/web/20101130182630/mailto:s.yuvakuran@zaman.com.tr">
</a></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1055891), [web.archive.org (arşiv bağlantısı)](http://web.archive.org/web/20101130182630/http://zaman.com.tr/yazar.do?yazino=1055891)
