# Arda'ya kilit vurulunca Türkiye durdu

*Semih Yuvakuran 2010.05.30*

<tr><td class="metin" colspan="2" style="padding-top: 20px; padding-left: 5px; ">Milli Takım'ımızın hazırlık kampında oynadığı dünkü maçın ikinci yarısı hariç üç müsabakayı izlediğimizde, Dünya Kupası'na gidemediğimize üzülmemek elde değil.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Liglerin bitmiş olmasına rağmen maçlardaki oyun ve kademe anlayışının yanında fizik gücünün de yerinde olması fevkaladeydi. 2012'deki Avrupa Şampiyonası'na hazırlık maçları, Hiddink'in takımı tanıması açısından olumlu geçti diyebiliriz.
<p>ABD karşısında ilk yarıda oynanan futbol çok güzeldi. Çok iyi kontratağa çıkıldı, çok iyi ayağa pas yapıldı. Ama ikinci yarı için aynı duyguları paylaşmam mümkün değil. Arda'ya kilit vurulunca Milli Takım da durdu.
<p>Hazırlık maçlarında deneye deneye oyuncuları bulacaksınız. İleride bu kadroyu zorlayacak çok oyuncu çıkacak. Özellikle defansın taliplileri çoğalacak. Hazırlık kampındaki görüntü bu. Hiddink'in de Milli Takım'ın maçlarını izleye izleye kafasındaki şablon iyice şekillenecek, defans kurgusu yerine oturacak. Sonuçta bu takım Oğuz Çetin'in yaptığı bir takım. Hiddink işi ele aldığında daha farklı bir kadronun oluşacağına inanıyorum.
<p>Özellikle Arda, ilk yarıda çok iyi oynadı. Bu iyi oyununu da golle taçlandırdı. Kazım'ın goldeki pasının güzelliğini de inkâr etmemek lazım. İlk yarı kaçan Arda, ikinci yarıda kovalanan Arda'ya dönüşünce iş değişti. Çünkü rakip teknik adam ikinci yarı çok önemli hamleler yaptı ve yıldız futbolcunun önünü kapattı. Bu hamleler neticesinde de iki gol buldu.
<p>Semih ve Sercan'a gelince... Hiddink geldikten sonra hiç ilk 11'de başlamadı. Sercan da henüz Milli Takım atmosferine giremedi. Milli maçlarda oynamak çok farklı duygu. Bursaspor'da oynayabilirsiniz. Belki Türkiye'nin en iyi oyuncusu da olabilirsiniz ama uluslararası maçlar tecrübe gerektirir. Bu tecrübe de oynayarak kazanılır. Sercan, oynadıkça daha farklı bir kimliğe bürünecektir diye düşünüyorum. Bu tip maçları oynaması, Bursaspor'un Şampiyonlar Ligi'nde göstereceği mücadelede de Sercan'ın ön plana çıkmasına yardımcı olacak.
<p>Netice olarak herkesin tatil havasında olduğu bir dönemde, futbolcuların dinlenmeden böylesi önemli maçlarda oynamasını ve 3'te 2 yapmasını başarı olarak kabul etmemiz gerek. Ligin yorgunluğunu da üzerlerinde hisseden millilerin ABD maçının ikinci yarısındaki performans düşüklüğü de zaten gözlerden kaçmadı. Hamit'e dikkat ettim, o kadar yoruldu ki beyin istiyor, ama ayaklar gitmiyordu. İkinci yarıyı saymaz isek biz ABD'den iyiydik. s.yuvakuran@za­man.com.tr </p>
</p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=989707), [web.archive.org (arşiv bağlantısı)](http://web.archive.org/web/20100817035134/http://www.zaman.com.tr:80/yazar.do?yazino=989707)
