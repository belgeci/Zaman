# Terim'e 56. yaşgünü hediyesi

*Semih Yuvakuran 2009.09.06*

<tr><td class="metin" colspan="2" style="padding-top: 20px; padding-left: 5px; padding-right: 10px;">Hava güzel, saha güzel, seyirci muhteşem. Sadece millet değil devlet de tam kadro Milli Takım'ımızın arkasında.Estonya diğer rakiplere nazaran güçsüz ve dişimize göre diye düşünüyorduk.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Olması da lazımdı. Çünkü puan kaybına hiç tahammülümüz yoktu. Kaybedilecek puan ya da puanlar Dünya Kupası'na elveda dememize sebep olacaktı. Zorlu 4 maç var. 4'te 4 yapıp rakiplerimizin de puan kaybetmesini beklemek de bana çok zor geliyor. Dünya ve Avrupa üçüncüsü olup da bu unvana kavuşmuş olan bir takım nasıl olur da 2010 Dünya Kupası'nın dışında kalabilir?
<p>Ama tabii Terim'e de hak verdiğimiz noktalar var. Mesela 2010 Dünya Kupası yolunda yaptığımız maçlara baktığımızda tam kadroyla sahaya çıkma şansına da sahip olunamadı. Fatih Terim, sakatlıklar ve cezalılar sebebiyle hep değişik kadrolarla mücadele etmek zorunda kaldı. Ve son maça bakıldığında da oynaması gereken Nihat, Aurelio ve Mevlüt sakat, Semih de cezalıydı. Rakip Estonya dişimize göre dedik, ama dirençli bir görüntü çizdiler. Erken gol yapalım derken erken golü kendi kalemizde gördük. Yediğimiz gollere bakın, yine defans zaafımız had safhada. Ne kademe, ne adam paylaşımı vardı. Bu kadar basit gol yenmez.
<p>Yediğimiz golü telafi etmek için tüm silahlarımız seferber olsa da dengeyi sağlama bu tür maçlarda çok kolay olmuyor. Milli Takım'ın ilk yarıdaki temposuna zaten hangi takım olsa dayanamazdı. Arda, Tuncay, Emre ve Hamit'in üstün mücadelesi vardı. Ve goldeki paslaşmaları da muhteşemdi. Sağ kanatta Kazım hiçbir şey yapmazken, Arda bir ders verircesine sağ kanada geçti ve 'Nasıl hücum yapılır' diye Kazım'a gösterdi. Dün geceye kadar Kazım ile Gökhan'ı hiç bu kadar dağınık görmemiştim. Sağ kanadı hiç kullanamadılar.
<p>İkinci yarıya durgun başladık. Bu durgunluğumuzu rakip yine affetmedi. Ve durumu 2-2'ye getirdi. Görüyorsunuz, Avrupa takımlarını hiç boş bırakmaya ve küçümsemeye gelmiyor. Neyse ki, yine bence takımın ve sahanın en iyisi Arda ve sonra Tuncay, sahneye çıktı da maçı kopardılar.
<p>Düşündürücü olan ise Estonya takımından iki gol yiyor olmamız. Estonya'dan sonra Bosna maçı beni karamsarlığa düşürmüyor değil. 4 gün sonra oynayacağımız Bosna maçı çok daha önemli. Takım halinde iyi olmamız gerekiyor. Bu maçtaki gibi yine 4 kişinin iyi oynamasını bekleyip galip geleceğimizi düşünürsek çok zor olacak gibi gözüküyor. Bu galibiyet Fatih Terim'e iyi bir yaş günü hediyesi oldu. s.yuvakuran@zaman.com.tr<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=889060), [web.archive.org (arşiv bağlantısı)](http://web.archive.org/web/20090925135111/http://www.zaman.com.tr:80/yazar.do?yazino=889060)
