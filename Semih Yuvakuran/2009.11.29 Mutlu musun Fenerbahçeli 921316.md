# Mutlu musun Fenerbahçeli?

*Semih Yuvakuran 2009.11.29*

<tr><td class="metin" colspan="2" style="padding-top: 20px; padding-left: 5px; ">Fenerbahçe, geçen hafta Sarı-Lacivertli taraftarların hiç beklemediği bir şekilde Beşiktaş'a 3-0 mağlup oldu.</td></tr><tr><td class="metin" colspan="2" style="padding-top: 20px; padding-left: 5px; "><p>Kanarya'da, Emre Belözoğlu ve Dos Santos sakatlığı, Bilica ve Kazım cezalı oluşuna seyircisiz oynama cezası da eklenince Kasımpaşa maçının ciddiyeti daha da artmıştı. Çünkü Yılmaz Vural'la birlikte rakip büyük bir çıkış içerisine girmişti. Ve haftalardır oyun olarak da futbolseverlere keyif veriyordu.
<p>Kasımpaşa cephesinde bunlar hakimken F.Bahçe tarafında oyuncuların ve Daum'un tek düşüncesi kötü gidişata son vermekti. Sarı-Lacivertliler, yeni bir çıkış yakalamak ve seyircisine bayram hediyesi vermek niyetindeydi. Burada hemen paragraf açıp taraftarsız oynanan maçlardan hiç hoşnut olmadığımı ifade etmek istiyorum. Seyircisiz ben bile mücadeleyi izlerken konsantre olamıyorum, futbolcular ne yapsın? Birkaç kendini bilmez yüzünden binlerce kişi ceza çekiyor. En büyük cezayı da nihayetinde kulüp. Bu cezaya yol açanlara ağır yaptırımlar uygulansın, kulübe değil. Şimdi soruyorum Galatasaray derbisinde şişeyi atan, F.Bahçeliyim diyen kendini bilmeze. Yaptığın ihaneti gördün mü? Bunu diğer büyük takımlarımızın gönüldaşlarına da söylüyorum. F.Bahçe yandı, siz de yanmayın.
<p>Yeniden yeşil sahaya dönelim. Daha yerimize oturmadan son haftaların en iyi oyuncusu olan ve övgülere nail olan Volkan Demirel öyle bir hata yaptı ki, kimsenin beklemediği gibi Kasımpaşalı futbolcular da bunu hiç ummuyordu. Durum maçın hemen başında 1-0 oldu. Böylece Kasımpaşa ligin en çabuk gollerinden birini kaydetti. Biz, "Neler oluyor?" derken Güiza durumu 4. dakikada eşitledi.
<p>Konsantrasyon bozukluğu Fenerbahçe'de had safhadaydı. Golden sonra Sarı-Lacivertliler biraz hareketlense de Kasımpaşa öyle akıllı kontrataklarla ileriye çıktı ki; 14. ve 15. dakikalarda inanılmaz iki gol daha kaçırdılar. Bu da F.Bahçe için şanslı anların işaretiydi. İkinci yarıda F.Bahçe'den iyi oyun ve goller beklerken yine Kasımpaşa ön plana çıktı. Önce ikinci golü attılar. Kasımpaşalı futbolcunun elini kolunu sallaya sallaya orta sahadan gelip fileleri havalandırması, Fenerbahçe'nin oyununu anlatmaya yetiyordu. F.Bahçe kötü futbola rağmen 2-2'yi yakalayacak diye bekleyenler hayal kırıklığı yaşadı. Sessiz geceyi Kasımpaşa'nın üçüncü golü hareketlendirdi. Son olarak; bütün İslam aleminin Kurban Bayramı'nı en içten dileklerimle kutluyorum. s.yuvakuran@zaman.com.tr<br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=921316), [web.archive.org (arşiv bağlantısı)](http://web.archive.org/web/20091130043432/http://zaman.com.tr:80/yazar.do?yazino=921316)
