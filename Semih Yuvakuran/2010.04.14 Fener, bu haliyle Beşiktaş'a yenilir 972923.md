# Fener, bu haliyle Beşiktaş'a yenilir

*Semih Yuvakuran 2010.04.14*

<tr><td class="metin" colspan="2" style="padding-top: 20px; padding-left: 5px; ">Öncelikle dünkü maçta sadece sokak çocuklarına bir tribün ayırarak maç izlettiren ve onlara sporu sevdirmeye çalışan Manisa Valisi'ni ayakta alkışlıyorum.</td></tr><tr><td class="metin" colspan="2" style="padding-top: 20px; padding-left: 5px; "><p>Sayın Vali'nin bu anlamlı uygulamasının herkese örnek olmasını diliyorum. Keşke bu hafta sonu oynayacak F.Bahçe ve Beşiktaş da sokak çocuklarından oluşturulan iki tane onbirle abilerinin ellerinden tutarak Şükrü Saracoğlu Stadı'na çıksalar. Belki bu çocuklarımızın bir kısmını kötü alışkanlıklardan kurtarıp spora yönlendirebiliriz.
<p> Maça gelecek olursak şunları söylebiliriz. İlk maçta alınan 2-0'lık galibiyetin avantajıyla sahaya çıkan Fenerbahçe'nin aklı Beşiktaş derbisindeydi. Sarı-Lacivertli oyuncular Manisa maçına prestij için çıkmıştı sanki. Alex hariç, takımda göze çarpan tek bir oyuncu yoktu. Kafalar Beşiktaş derbisindeydi. Ama 27 yıldır kazanılamamış bir kupa vardı sonuçta. Bu kupanın bir kulpunu yakalamışsınız. Bu kadar isteksiz, arzusuz F.Bahçe görmedim. Bizi de yanıltıyorlar. Bir Kayserispor maçını izliyorum. Bir de bu maçı izliyorum. Yüzde 100 değişiklik var. Büyük takım her maça aynı konsantrasyonla çıkmalı. Her maç hep iyi oynasınlar demiyorum. Ancak bir maç iyi bir maç kötü de olmasınlar. Bu konu beni çok rahatsız ediyor.
<p> Avrupa takımlarına baktığımızda onlar da yeniliyorlar. Fakat kötü oynadılar ya da mücadele etmediler diye kimse yazmıyor. Yenilirken bile onuruyla mücadelesiyle yeniliyorlar. O maçı izlemeye gelenlere maçın hakkını veriyorlar. Kayseri maçına bakıyoruz takım halinde muhteşem, Manisaspor maçına bakıyoruz komple takım halinde kötü. Bireysel yeteneklerden medet uman bir takım görüntüsündeydi F.Bahçe. İşte Alex çıktı ve kendi yeteneğiyle golünü attı, takımına turu getirdi.
<p> F.Bahçe, bu futbolu Beşiktaş'a karşı oynarsa mağlup olur. Eğer derbiyi kazanmak istiyorlarsa Kayseri maçındaki gibi oynamalılar. Son bir paragraf da Mehmet Topuz'a açmak istiyorum. Mehmet Topuz, bal yapmayan arı gibi. Hâlâ güçsüz. Güçlü olan adam, kendine bakan adam bu sahada basmadık yer bırakmaz. Topuz, güçsüzlüğünün azizliğini yaşıyor. Daha nerede oynadığının farkında değil gibi bence. Burası Kayseri değil, kardeşim. Bak sen Türkiye'nin en büyük takımına geldin. Biraz da aynı yollardan ben geçtiğim için söylüyorum. Ama bu tip transferleri yaptığın zaman kendine çok iyi bakarak, kendini önce seyirciye sevdireceksin. Ondan sonra o takıma da gücünün yettiği kadar hizmet edeceksin.<br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=972923), [web.archive.org (arşiv bağlantısı)](http://web.archive.org/web/20100416010341/http://zaman.com.tr:80/yazar.do?yazino=972923)
