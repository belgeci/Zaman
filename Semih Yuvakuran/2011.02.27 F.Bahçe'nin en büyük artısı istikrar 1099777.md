# F.Bahçe'nin en büyük artısı istikrar

*Semih Yuvakuran 2011.02.27*

<td class="columnist-detail">
<p>Fenerbahçe'de herkes şampiyonluk havasına girmiş. Maçları da bu konsantrasyonla kazanıyorlar.</p>
<p>
<div id="haberMetinDiv">
<p>Takım mutlu son için kenetlenmiş. Oyun olarak dün iki takım arasında topla oynama yüzdesinde bariz fark vardı. Bu tip karşılaşmalar zordur. Trabzonspor, G.Saray ya da Beşiktaş'la oynasa Sarı-Lacivertliler çok daha farklı futbol ortaya koyabilirdi. Çünkü kapanan rakipler tehlikeli. Kasımpaşa haddini bilerek oynadı. Neredeyse 11 kişiyle defans yaptı. 38. dakikaya kadar F.Bahçe'nin kalesine dahi gidemedi.
<p> Böyle bir oyunda kalecilerin işi çok zor. Maç başlamış, neredeyse ilk yarı bitecek ve daha kalenize top gelmemiş. İlk pozisyon da penaltı oldu. İşte kalecilik burada başlıyor. Buz gibisiniz, soğumuşsunuz ve müthiş bir penaltıyı kurtarıyorsunuz. Volkan'ı gerçekten kutluyorum. F.Bahçe 3 puanı aldıysa kalecisinin kurtardığı penaltının payı büyük. Ayrıca Volkan, altı pastan bir kafa vuruşunu çıkararak takımına galibiyeti getirdi.
<p> Aykut Kocaman'ın aynı kadroda ısrar etmesi doğru. Futbolda kazanan takım bozulmaz diye bir kaide var. Fenerbahçe galip gelirken aynı zamanda birbirini tamamlayan bir kadroya sahip oldu. Yardımlaşma, paslaşma, kademe anlayışı üst seviyedeydi. Kaptan Alex dün yine sahne aldı ve gemisini kurtardı. Şampiyonluk yarışında F.Bahçe iddialı bir konuma geldiyse bunda yüzde 80 Alex'in payı var. Sezon başı Alex'i eleştirenler, sivri kalemleriyle bu oyuncuyu yıpratmaya çalışanlar, şimdi ne yapıyorlardır çok merak ediyorum! Biz her yazımızda Alex'in, Fenerbahçe'nin gelmiş-geçmiş en iyi yabancısı olduğunu dile getirdik. Emre Belözoğlu ise F.Bahçe'nin olmazsa olmazlarından. Mücadelesiyle, temposuyla takımı toparlayan, takımı atağa kaldıran bir yetenek. Emre, hem ofansif hem de defans özellikleriyle ön plana çıkıyor.
<p> Dia ile Niang'ın tempoları ise çok düşük. Dia golün haricinde ne yaptı? Hiçbir şey yapmadı. Niang da aynı. Ne yazık ki ikisi de maç boyunca ağırlıklarını sahaya yansıtamadılar. Bu tip durumlarda Semih Şentürk'ü değerlendirmek lazım. Ayrıca kapanan takımlara karşı F.Bahçe'nin kanatları sorun teşkil ediyor.
<p> Aykut Kocaman bence Dos Santos'ta yaşadığı olayın aynısını Stoch'la yaşıyor. Ama bu oyuncuların idmanda gösterecekleri performansla hazır olduklarını hissettirmeleri lazım. Kızabilirsiniz; ama siz de bir şeyler vermezseniz, hoca sizin güçsüzlüğünüzü hissettiğinde yanında oturtur. Sezon başında devamlı oynayan Stoch, bir anda yedek kalmasını kendisi yorumlamalı. Formda olan bir oyuncuyu hiçbir teknik adam kenarda tutmaz. Yobo'nun penaltısına gelince... Sonuçta bariz gol şansını engellediği için penaltı kararı doğruydu. Ama verilen sarı kart yanlış. Çünkü Yobo'nun art niyeti yoktu. Top havalanıp Yobo'nun eline çarptı. Top ele geldi.
<p> Fenerbahçe kötü giderken dahi taraftarları Şükrü Saracoğlu'nu doldurdu. Ama dün hava çok soğuk olunca bu durum tribünleri de vurdu Kasımpaşa'ya gelince; Karabük ve Ankaragücü galibiyetleri Kasımpaşa'yı biraz umutlandırdı. Ancak Kasımpaşa'yı dünkü performansıyla zor günler bekliyor. s.yuvakuran@za­man.com.tr </p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1099777), [web.archive.org (arşiv bağlantısı)](http://web.archive.org/web/20110227193729/http://zaman.com.tr:80/yazar.do?yazino=1099777)
