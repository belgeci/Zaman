# Fenerbahçe, takım oyunundan uzaklaşıyor

*Semih Yuvakuran 2010.01.11*

<tr><td class="metin" colspan="2" style="padding-top: 20px; padding-left: 5px; ">Christoph Daum, bu tür maçlara hep oynamayan futbolcularıyla çıkardı. Ancak Eskişehirspor karşılaşmasına baktığınızda 'tam kadroyla mücadele etti' diyebiliriz. Anlaşılan Daum, rakibi ciddiye almış. Bence doğru da yaptı. Dünkü mücadele, takımın ne durumda olduğunu görmek adına Daum için iyi bir fırsattı. Ligde ikinci yarının ne kadar çetin geçeceğini o da görmüştür umarım.</td></tr><tr><td class="metin" colspan="2" style="padding-top: 20px; padding-left: 5px; "><p>Tempolu başlayan maçta Eskişehirspor da, F.Bahçe de iyi oynamaya çalıştı. Yalnız en net pozisyonu 23. dakikada Burak Yılmaz'la Eskişehirspor kaçırdı. Hemen ardından 26'da Burak, bu pozisyonun biraz benzerini yine harcadı. Kaleci Volkan ise çok başarılıydı. Kurtarışları olmasa skor tabelasında 2-0 yazabilirdi. Atakların nereden başladığını herkes gördü. Dos Santos'un defansın solunda oynamayacağını daha önce söylemiştik. Böyle giderse Fenerbahçe, Roberto Carlos'u mumla arayacak. Sarı-Lacivertli takım dün akşam hücumda iyiydi, defansta bir o kadar zayıftı.
<p> Dos Santos ne kademe yapabiliyor ne de pres uygulayabiliyor. Savunmanın göbeğinde Lugano ve Bilica olmasaydı Fener maçı kaybedebilirdi. Sol tarafta ya Uğur Boral ya da Gökçek Vederson forma giymeli. Dos Santos ise ön tarafa çekilmeli. Mücadelenin ilk yarısında F.Bahçe, bir türlü oyun kuramadı. Orta sahadaki üstünlük hep Eskişehirspor'daydı. 37. dakikada Doğa, kafa vuruşunu düzgün yapsa durum yine farklı olabilirdi. Ne Özer Hurmacı, ne Mehmet Topuz ne de Emre oyunu bir türlü okuyamadı. Eskişehirsporlu oyuncuları da tebrik etmek lazım. Rakiplerine top göstermediler. Kırmızı Şimşeklerin mücadelesi ve baskısı, ilk 45 dakikada oyunun temposunu artırdı. Ama bunu 90 dakikaya yaymak çok zordur. Kondisyon ister. Nitekim ikinci devredeki Eskişehirspor, performansından çok uzaklaştı.
<p> Düne kadar ortalarda görünmeyen Deivid, F.Bahçe'nin en çok mücadele eden futbolcusuydu. "Bu takımda her zaman oynarım" diye hocasına mesaj yolladı. Forma şansını da bence iyi kullandı. F.Bahçe'nin kondisyon yönünden durumunun pek iyi olduğu da söylenemez. Özellikle orta saha oyuncularının fizik kondisyonları kötüydü. Gökhan Gönül'ü de durgun gördüm. Futbolun adaletinin olmadığına yine şahit olduk. İlk yarı 3-0 yenik duruma düşmekten kurtulan Fenerbahçe, kaleci Ivesa'nın yaptığı hatada Özer Hurmacı ile penaltı buldu. Alex, durumu 1-0'a getirdi. 'Atamayana atarlar' kuralı bir kez daha işledi. Golden sonra Eskişehirsspor'un gardı iyice düştü. F.Bahçe, bu dakikadan sonra biraz oynamaya çalıştıysa da futbolcuların hazır olmadığını gördük. Takım oyununda çok eksikler.<br/></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=938635), [web.archive.org (arşiv bağlantısı)](http://web.archive.org/web/20100210151806/http://www.zaman.com.tr:80/yazar.do?yazino=938635)
