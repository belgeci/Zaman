# Alex sürükledi, Caner kaydetti

*Semih Yuvakuran 2011.04.10*

<td class="columnist-detail">
<p>Geçtiğimiz hafta Bursa karşısında 2 puan bırakan Fenerbahçe'yi Eskişehirspor karşısında çok organize gördüm.</p>
<p>
<div id="haberMetinDiv">
<p>Takım halinde kazanma arzusu içinde bir mücadele sergiledi. Yediği golün şokundan çabuk çıkıp, kısa süre içinde eşitliği yakalaması büyük şanstı. Zaten büyük takım da bu şekilde olunuyor.
<p> Teknik Direktör Aykut Kocaman, bir hafta boyunca futbolcularıyla beraber olan kişi. Bizler oyuncuların performanslarını maçtan maça görüp yorumluyoruz. Sistem ve sahaya dizilişinden oyuncunun performansına kadar en iyi bilgiler hocadadır. Dün Caner'in Santos'la birlikte oynaması isabetli bir karardı. Özellikle güçsüzlüğünden şikayet edilen Caner'i Eskişehir karşısında formunda gördük. Attığı golle ve maç boyunca göstermiş olduğu performansla 'Ben bu takımda oynarım' der gibiydi.
<p> Sakatlıktan çıkmasına rağmen Emre ve onunla birlikte Cristian Baroni, rakibin ataklarını çok güzel eritti. Bu ikiliye ayak uyduran Lugano ve Yobo da alkışı hak eden bir mücadele sergiledi. Bu dörtlü F.Bahçe için gerçekten çok önemli. Onların formu Fener'in galip gelmesini sağlıyor. Alex'e ayrı bir pencere açmak gerek. Üç golde de onun payı var. Takımın tüm ataklarında o var. Sezon başından bu yana hep diyorum: "Aman Alex'in üstünü örtün, üşümesin?"
<p> Fenerbahçe'den bu saatten sonra güzel futbol değil, galibiyet beklemek daha mantıklı bir durum. Buna rağmen rahat oynayan, rahat pozisyonlara giren ama önde olduğunun da bilincini taşıyan F.Bahçe'ydi. Akıllı bir son dakika değişikliğiyle de yorulan Niang'ın yerine Semih alındı. O da çorbada tuzum bulunsun istedi, golünü attı. Başkan Aziz Yıldırım, futbol takımıyla daha yakından ilgilenmeye başladığından bu yana yükselen bir grafik söz konusu. Moral motivasyon açısından futbolcuların başkana olan inancı ve sevgisi olduğunu düşünüyorum. 
<p> Eskişehirspor'a gelince... Daha golün sevincini yaşayamadan kalesinde topu görmek morallerini bozdu. Bir haftalık motivasyon dağıldı gitti. Maç boyunca da bir türlü toparlanamadılar. Bu da mağlubiyeti hızlandırdı. Gerçi Fener'in yedek kulübesi bile Es Es'i yenecek güçte.
<p> Özellikle ikinci yarıda Eskişehirspor adına mücadele veren Pele dikkatimi çekti. Eskişehir, genel anlamda baktığınızda Batuhan'ın golü haricinde ortalıkta gözükmedi. Daha önce oynadıkları takımlara karşı gösterdiği performansı, Kanarya karşısında sergileyemedi. </p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1119607), [web.archive.org (arşiv bağlantısı)](http://web.archive.org/web/20111213100032/http://zaman.com.tr/yazar.do?yazino=1119607)
