# Tek kelimeyle 'yazık'

*Semih Yuvakuran 2010.08.27*

<td class="columnist-detail">
<p>Bu tip maçlarda ikinci golü bulamazsanız elbette elenirsiniz. F.Bahçe baskılı oynuyor gibi gözükse de cömertçe harcadığı pozisyonlarla turu rakibine hediye etti.</p>
<p>
<div id="haberMetinDiv">
<p>PAOK kesinlikle F.Bahçe'den daha iyi değil. Üstelik üç gömlek daha düşük. Ama defans yapmayı çok iyi biliyorlar. Geriye düşmelerine rağmen bir golün onlara yettiğini ve ona göre mücadele etmeleri gerektiğini iyi analiz etmişler. Futbolda kazanmak için yıldızların yetmediğini bir kez daha gördük. Bir taraf takım oyunu oynuyor; ancak F.Bahçe'de şahsi yetenekler. Alex, Emre ve Mehmet Topuz'un kişisel becerilerine bakıyoruz. Tabii ki takımda yıldızlar olacak, ama takım oyununu yansıtacak bir sistem yok.
<p>F.Bahçe kanatlarda rakibini kendi sahasına hapsetme bakımından olumlu işler yaptı. Sağda Gökhan'la Mehmet, bu tarafı çok iyi kullandı. Solda ise Stoch'un performansı iyiydi. Daha önce F.Bahçe'nin hava hakimiyeti olan pivot bir santrfora ihtiyacı olduğunu dile getirdim. Niang'ın yanında uzun boylu ve topları indirebilen bir forvet olsa üstünlük Fenerbahçe'ye geçecekti. Goller de çok rahat gelecekti. Her atakta top, tenisteki gibi geri döndü. Niang'ın yeteneği farklı. Yanına uzun boylu santrfor olursa çok gol atar. Pivot santrforun olmaması ise F.Bahçe'nin gol yollarında etkisizliğini gösterir.
<p>Emre Belözoğlu'nun sakatlanması Fenerbahçe adına dengeleri bozdu. Emre sahadaki en etkili futbolcuydu. Bunu da attığı golle süsledi. Emre oyundan çıktıktan sonra PAOK'un 3 tane net gol pozisyonuna girdiğine şahit olduk. Gol 'geliyorum' dedi. Alex ise dün gece şanssızdı. F.Bahçe'de gol şansı yakalayan ve harcayan tek kişi de oydu. Yunan temsilcisine mercek tutarsak; milli takımlarının Avrupa şampiyonu olduğunda uyguladığı savunma kurgusunu deniyorlar. Önce rakibi kontrol altına alıyorlar, ardından kontrataklarla gol arıyorlar. F.Bahçe'nin en büyük zaafı ikinci golü bulamamasıydı. Daha çok inanan PAOK'tu. Ben her şeye rağmen görevini en iyi şekilde yerine getiren Fenerbahçe seyircisini kutluyorum. Çünkü kötü gidişata rağmen stadı tıklım tıklım doldurdular. Bu kadar paralar harcanarak üçüncü sınıf bir takıma elenilmesi çok yazık. s.yuvakuran@za­man.com.tr </p></p></p></div>
</p>
<a href="http://web.archive.org/web/20101224223855/mailto:s.yuvakuran@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1020718), [web.archive.org (arşiv bağlantısı)](http://web.archive.org/web/20101224223855/http://zaman.com.tr/yazar.do?yazino=1020718)
