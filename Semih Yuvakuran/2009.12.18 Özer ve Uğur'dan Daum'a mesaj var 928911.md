# Özer ve Uğur'dan Daum'a mesaj var

*Semih Yuvakuran 2009.12.18*

<tr><td class="metin" colspan="2" style="padding-top: 20px; padding-left: 5px; ">Fenerbahçe Teknik Direktörü Christoph Daum, Sheriff maçında bazı yedek futbolculara şans verdi.</td></tr><tr><td class="metin" colspan="2" style="padding-top: 20px; padding-left: 5px; "><p>Moldova temsilcisine karşı as kadronun hafif sakatlıkları bulunan oyuncularını değerlendirmeyen Alman çalıştırıcı, daha önceki karşılaşmalarda az süre yer alan birçok ismi 11'e dahil etti.
<p> Sarı-Lacivertli ekibin kalesini Volkan Demirel'in yerine Volkan Babacan korudu. Savunmanın sağında Gökhan'ın boşluğunu Bekir doldururken, Roberto Carlos'un savunmanın sol tarafındaki mevkisinde Dos Santos yer buldu. Mehmet Topuz'u dinlendiren Daum, orta alanın sağına Özer'i koyarken, Cristian'ın yerinde Deniz'e şans verdi. Alex'in de bulunmadığı 11'de, orta alanın solunda Uğur oynarken ileride Semih-Güiza ikilisi gol aradı. Bunlar çok normaldi. Çünkü Kanarya hafta sonu Trabzon deplasmanında çok ciddi bir sınav verecek.
<p> Dünkü maç forma bulan futbolcular için büyük bir şanstı. Özer Hurmacı ise artık formayı kaptı diyebiliriz. Uzun zamandır oynamayan Uğur Boral, verdiği mücadeleyle, attığı golle 'Beni unutma Daum' dedi. Çalışırsa ve inat ederse o forma her zaman söylediğim gibi Uğur'un. F.Bahçe oyuna istekli başladı. 90 dakikanın genelinde de mücadele yönünden iyiydi. Sheriff'in, Fenerbahçe'nin dengi bir takım olmadığını defalarca dile getirmiştik.
<p> İkinci yarıya gelince; ilk ciddi atak 49. dakikada yaşandı. Uğur'un sol kanattan mükemmel pasında Güiza topla buluştu. İspanyol yıldız, ceza sahası dışında rakibinden geçti ve kaleyi denedi ancak top kalecide kaldı. 60. dakikada ise Semih'in pasında Deniz sol çaprazda topla buluştu ve bekletmeden pasını Güiza'ya yolladı. Ancak defans araya girerek ikinci gole izin vermedi. Uruguaylı Lugano'ya ayrıca değinmek istiyorum. Topu oyuna sokmalarda hâlâ bir adım ilerleme yok. Kesici özelliği olmasa Fenerbahçe'de forma giymesi çok zor.
<p> Ayrı bir paragraf da Fenerbahçe'nin Brezilyalı yıldızı Roberto Carlos'a açmak istiyorum. Sarı-Lacivertli formayı son kez giyeceği Sheriff maçının son 2 dakikasında sahaya çıktı. Yedekler arasında karşılaşmaya başlayan Carlos, 87. dakikada Semih'in yerine oyuna girdi. Semih oyundan çıkarken kaptanlık pazubandını Roberto Carlos'a taktı. Tribünlerde yer alan Fenerbahçe taraftarları Carlos'a sevgi gösterilerinde bulundu. Sambacı, geldiği günden bu yana Türk futbolunu dünyaya tanıtmayı başardı. Türkiye liglerinde top koşturan en değerli yıldızlardan olan Carlos'a bundan sonraki yaşamında başarılar diliyorum...<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=928911), [web.archive.org (arşiv bağlantısı)](http://web.archive.org/web/20100210150924/http://www.zaman.com.tr:80/yazar.do?yazino=928911)
