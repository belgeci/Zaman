# Fenerbahçe, takım halinde kötü oynuyor

*Semih Yuvakuran 2010.03.14*

<tr><td class="metin" colspan="2" style="padding-top: 20px; padding-left: 5px; ">Daum'un, Güiza ve Semih'i yedek bırakarak Gökhan Ünal'ı ilk 11'de oynatması doğru muydu?</td></tr><tr><td class="metin" colspan="2" style="padding-top: 20px; padding-left: 5px; "><p>Antalyaspor maçında Semih kötü oynadı. Ancak Güiza'nın mücadelesini görmezden gelemeyiz. Bazı futbolcular çok çalışmasına rağmen kötü görünür. Güiza ise gerçekten ter döküyor. Daum'un kafasında farklı bir düşünce olabilirdi. Çünkü Alex'in yokluğunda Mehmet Topuz'u Kayserispor'daki gibi alışılagelmiş bir şekilde oynatıp sonuca gitmeyi planladı; ancak tutmadı.
<p>Daum, Kayserispor'da iyi bir ikili olan Mehmet Topuz-Gökhan Ünal'ı kazanmak için mi böyle bir değişikliğe gitti?
<p>Bu görüşe katılmıyorum. Eğer gol yollarında problem yaşıyorsanız bu tür değişikliğe gidersiniz. Daum'un bu hamlesi G.Birliği karşısında doğru muydu? O tartışılır. Birilerini kazanırken birilerini mi kaybedeceksiniz? İdmanlarda kimi güçlü görüyorsanız onu oynatmalısınız.
<p>Deivid'de niye bu kadar ısrar ediliyor?
<p>Deivid, Zico döneminin en iyi isimlerinden biriydi. F.Bahçe'nin sağ kanadında problem yaşandığından dolayı Daum, Deivid'e şans verdi. Bence Güçlü bir Deivid, F.Bahçe için kazanç. Ancak Brezilyalı kötü oynadı. Deivid, bileklerine hakim bir oyuncu, ama güçsüz. Deivid'i ilk 11'de değil de son yarım saatte oyuna almalısınız.
<p>Kaptan Emre Belözoğlu, hücuma dönük oynadı. Sizce bunun sebebi Alex'in açığını kapatmak mıydı?
<p>Geçen haftalardaki Emre'yi de göremedik sahada. Emre, biraz ikinci yarıda ateşledi takımı. F.Bahçe kötü oynuyor. Geçen haftaki Antalyaspor maçı da böyleydi. Şampiyonluğa oynayan bir takımda kazanma arzusu olmalı. Ben dün F.Bahçeli hiçbir futbolcuda bunu göremedim. Eğer G.Birliği biraz akıllı olsa gol bulabilirdi.
<p>G.Birliği, sahasında oynamasına rağmen ilk yarıda sürekli kapandı. Ancak ikinci devrede hücuma çıktı. Bunun sebebi neydi?
<p>Bu bir taktik anlayış. İlk devre F.Bahçe'yi durdurup, ikinci 45 dakikada F.Bahçe'nin oyundan düşmesini hesap etti. Özellikle 65. dakikadan itibaren 'Yorgun F.Bahçe'yi deviririm' düşüncesi vardı Başkent ekibinde. Nitekim F.Bahçe'nin üzerine korkusuzca geldiler. Üç pozisyonda da bunu gösterdiler. Ancak galibiyet golünü bulamadılar.
<p>F.Bahçe defansif özellikli takımlara karşı başarılı olamıyor?..
<p>Türk futbolunun en büyük eksikliği şut çekmemek. Eğer rakibi geçemiyorsanız niye göbeği zorluyorsunuz? Kapanan ekiplere karşı ya oyunu kanatlara açacaksınız, ya da ceza sahası dışından şut çekersiniz. Şut çekmenin bir güzelliği de dönen topları takip etmek.s.yuvakuran@za­man.com.tr <br/></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=961457), [web.archive.org (arşiv bağlantısı)](http://web.archive.org/web/20100511062500/http://www.zaman.com.tr:80/yazar.do?yazino=961457)
