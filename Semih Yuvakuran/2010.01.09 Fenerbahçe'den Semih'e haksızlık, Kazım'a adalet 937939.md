# Fenerbahçe'den Semih'e haksızlık, Kazım'a adalet

*Semih Yuvakuran 2010.01.09*

<tr><td class="metin" colspan="2" style="padding-top: 20px; padding-left: 5px; ">F.Bahçe Kulübü'nün, sözleşmesindeki opsiyonu kullanarak Futbol Federasyonu'na başvurmasından doğan hak kaybını aradığı için 'üvey evlat' muamelesine maruz kalan Semih Şentürk, tam bir 'öz evlattır' aslında.</td></tr><tr><td class="metin" colspan="2" style="padding-top: 20px; padding-left: 5px; "><p>Sarı-Lacivertli ekibin altyapısından yetişen nadir futbolculardan biri olan milli futbolcu, attığı gollerle yıllarca taraftarın yüzünü güldürdü. 'Oyna' dediler, oynadı. 'Otur' dediler oturdu. Maçlara son dakikalarda girip kritik goller kaydetti. Süre aldığı maçların hemen hemen tamamında asist yaptı, ağları havalandırdı. En başarılı olduğu müsabakaların ardından yedek kaldı, sesini çıkarmadı.
<p> Ve artık o Semih, sırf hakkını aradı diye birdenbire 'tu-kaka' oldu. Yabancı futbolcular ise Semih'in aldığı ücretin kat kat üzerinde forma giyip, hem de onun kadar takıma katkı sağlamadan ülkelerine döndü. Onların hem cepleri kabardı hem de 'prens' muamelesi gördü. Semih'in yaşadığı durum aslında yerli oyuncuların yıllardır maruz kaldığı bir gerçek. Semih, yıllarca yaşantısı ve adamlığı icabı 'susup' görevini yapmışsa ve ailesini düşünerek hakkını aramaya kalkmışsa yönetimin tavrı, "Biz yıllarca oyuncumuza haksızlık ettik. Semih haklı." pozisyonunda olmalıydı. Böyle oyuncular zor yetişiyor. Fenerbahçe yönetimi, Semih ayarında bir futbolcuyu transfer edince karşısına nasıl bir maliyet çıkacağını düşünemiyor mu? Bu tür olaylar karşısında ellerini ovuşturanlar sadece menajerlerdir. Semih, doğru olanı yapmıştır. Aynı olayı yabancı yapsa, yönetim karşısında el pençe divan durur, bir de ücretini artırırdı. Semih'e yönetim sahip çıkmıyorsa taraftar bağrına basmalı, attığı golleri unutmamalı. Bir de şöyle bir iddia dolaşıyor ortada: "Semih, Galatasaray ile anlaşmış, başkan da bunu duyup az zam yaparak tepki göstermiş." Bu iddia doğru mu, yanlış mı elbet ortaya çıkar.
<p> Gelelim Kazım'a. Bu futbolcu da bir türlü büyümeyi beceremedi. Esasında Kazım değil, büyüyemeyen. Babası büyüyemedi diye düşünüyorum. Babası, başarılı oyuncudan daha çok gezmeyi seviyor. Yönetim, Semih konusunda ne kadar yanlış bir uygulamaya gittiyse, Kazım'ı kadro dışı bırakarak da bir o kadar doğru iş yaptı.
<p> Ya Önder'e ne demeli. Formunu yükseltip, formayı kapmak yerine hata üstüne hata yapıyor. Elini ayağını kesecek zaman mı? Sizlerin eli ayağı, bir camia için çok önemli. Çünkü siz onlarla para, takımınız şampiyonluk kazanıyor. Onun da ne olduğunu biliyorum. Çok mu kızdın, çık git evden. Sağı solu yumruklayarak hiçbir işi halledemezsin. Bak şimdi zararın en büyüğünü kendin gördün. Bu takımdan ayrıldığınızda Fenerbahçe'nin büyüklüğünü anlayacaksınız ama o zaman da iş işten geçmiş olacak. <br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=937939), [web.archive.org (arşiv bağlantısı)](http://web.archive.org/web/20100210151338/http://www.zaman.com.tr:80/yazar.do?yazino=937939)
