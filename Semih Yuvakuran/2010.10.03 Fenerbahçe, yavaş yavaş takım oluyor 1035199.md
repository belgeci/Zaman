# Fenerbahçe, yavaş yavaş takım oluyor

*Semih Yuvakuran 2010.10.03*

<td class="news-spot">
<p>Fenerbahçe'nin futbolu her geçen gün daha iyiye gidiyor. Tempoyu biraz artırır, takım savunmasını da layıkıyla yaparlarsa rakiplerin korkulu rüyası olurlar. Bu tempo, Türkiye'de şampiyon olmaya yetse de Avrupa'yı hedefleyen bir Fenerbahçe için 'hüsran' habercisi olabilir.</p>
<p><p>Ama Gençlerbirliği'nin sakatlıklardan mütevellit maça eksik çıktığı da aklıma gelince, kocaman bir 'acaba' sorusu beliriyor zihnimde. Acaba bu maç bizi yanıltıyor mu? Evet, bu müsabakayı bir ölçü olarak kabul etmeyelim. Çünkü Gençlerbirliği'nin 2-0 yenik duruma düştükten sonra bir de 10 kişi kalması, Fenerbahçe'nin rahat oynamasını sağladı. Buna bir de saha ve seyirci avantajı eklenince galibiyet kolay oldu.
<p>Sarı-Lacivertlilerin, takım halinde istek ve arzulu halleri dikkat çeken olay. Alex'in dahi canla başla mücadele ettiğini, orta sahada faul yaparak rakibini durdurduğunu gördüm. Bunlar Fenerbahçe'de takım oyununun yavaş yavaş oturduğunun işareti. Hele Alex'in uzaktan çektiği bir şut var ki, keşke gol olsaydı. Bu oyuncu, 'Ben hâlâ buradayım' der gibiydi dün gece. 
<p>Bilica ve Cristian'ın 18 kişilik kadroya alınmamasına gelince. Geçen hafta formsuzlukları neticesi Aykut Kocaman tarafından maçın ikinci yarısında oyundan alınmışlardı. Bu futbolcular, Kocaman'ı sabote ediyor gibi gözükse ki; ben böyle bir düşünceyi taşımak istemem... Geçen haftaki performanslarına göre bu hafta kadroya girememeleri gayet normal. Ama yerlerine oynayan futbolcuların grafiğine de bakılırsa Cristian ve Bilica bir daha zor forma yüzü görür.
<p>Bilica'nın yerine oynayan Joseph Yobo'nun temposu iyiydi. Her geçen gün takıma ısınıyor. Böyle oynamaya devam ederse formasını kaptırmaz. Mamadou Niang, Issıar Dia, Alex de Souza, Caner Erkin, Emre Belözoğlu bu güzel geceye damgasını vuran isimlerdi. Selçuk'un sakatlığı üzücüydü. Colin Kazım artık genç değil, ağabey oldu. Onun için 'Var mısın, yok musun?' dönemi başladı. Sezon başından bu yana saman alevi gibi bir yanıp bir sönen Mehmet Topuz da takım iyi olunca ayak uydurdu. Zira futbol güreş, tenis gibi kişisel bir spor değil. Takım oyunu şart. Toplu halde iyi olursanız, biraz da kaliteliyseniz galibiyet kendiliğinden gelir. Genel itibarıyla Fenerbahçe'yi dün gece beğendim; ancak biraz daha tempo ve takım oyunu şart. Gençlerbirliği ise eksik çıktığı karşılaşmada sert futbolu seçti. Oynamaktan çok oynatmamayı düşündü.</p>
<a href="http://web.archive.org/web/20101130182339/mailto:s.yuvakuran@zaman.com.tr">
</a></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1035199), [web.archive.org (arşiv bağlantısı)](http://web.archive.org/web/20101130182339/http://zaman.com.tr/yazar.do?yazino=1035199)
