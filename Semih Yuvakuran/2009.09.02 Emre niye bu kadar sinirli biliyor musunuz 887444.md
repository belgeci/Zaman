# Emre niye bu kadar sinirli biliyor musunuz?

*Semih Yuvakuran 2009.09.02*

<tr><td class="metin" colspan="2" style="padding-top: 20px; padding-left: 5px; padding-right: 10px;">Şu ana kadar herkesin övdüğü Fenerbahçe son 2 maçtır, hatta Diyarbakırspor maçının ilk yarısını da sayarsak 2,5 maçtır çok kötü oynuyor.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Daum ve futbolcuları, rakiplerini küçümsediği zaman ciddi problem yaşıyor. Herkes vurdumduymaz halde, 'Nasılsa alırız'ın peşinde ama bu zorlu maratonda işler bu kadar kolay gitmez. Öyle bir zamanda öyle bir tokat yersiniz ki, kendinize gelmeniz aylar sürer, bütün emekler de boşa gider. Tıpkı geçen sene olduğu gibi... Sonra bunun hesabını kimse veremez.
<p>Manisa maçında bazı sorunlar gün yüzüne çıktı. Mesela Emre Belözoğlu... Herkes Emre'ye sinirli diyor, ama oyuncunun yaşadıklarına ve bu sinirinin kaynağına kimse bakmıyor. F.Bahçe sisteminin en önemli oyuncusu o. Tüm yükü Emre çekiyor. Herkes uyurken o sağa sola saldırıyor, gözünü budaktan esirgemiyor. Tabii ki yorulunca o da dağılıyor. Aslında tepkisi kendi arkadaşlarına. Mücadele etmedikleri için, tepkisini bir başka dille anlatmaya çalışıyor.
<p>Andre Santos geldiği günlerde göz doldurucu bir performans sergilese de Manisa karşısında sahanın en kötüsüydü. Yorgunluğu gözlerinden okunuyordu, ne soldan gitti, ne defans arkasına sarkarak pozisyon üretti. Bir şutu bile yok. Millî Takım arası en çok ona yarayacak. Alex de ondan çok farklı değildi ama fizik gücü sıfır noktasında olmasına rağmen maça damgasını vuran adam oldu. Ne de olsa Alex demekten kendimizi alamıyoruz. F.Bahçe'nin her atağında her pozisyonunda her golünde onun imzası vardı. Sahadaki duruşu bile maç kazandırmaya yetiyorsa, bu Alex'i kimse takımdan kesemez. F.Bahçe'nin en çok problem yaşadığı bölge, savunması şüphesiz. Özellikle Lugano geldikten sonra kademe hatasını çok yapıyorlar ve arkaya kolay adam kaçırıyorlar. Gökhan Gönül bu takımın çok şeyi... Onun yerine oynayan Bekir İrtegün sağ bekin oyuncusu değil. Orta ikilide Lugano ve Önder sıklıkla zamanlama hatası yapıyor. Birbirlerine ve özellikle de rakiplerine uzak oynuyorlar. Oysa defansın göbeğindeki ikililerin tabiri caizse karı-koca gibi birbirini tanıması gerekiyor. Daum'un her türlü rotasyona girmesi doğal karşılanabilir ama defans göbeğindeki ikiliyle fazla oynamaması gerekir. Yoksa Lugano da Önder de Bilica da ne yapacağını şaşırmaya devam eder. Zaten Lugano hiç hazır değil. Kesici olarak iyi düzeyde ama topu oyuna sokma hamleleri tam bir fiyasko... Sevgili Lugano yönetimden 4,5 milyon Euro isterken taviz vermiyor ama, şu topu oyuna sokma zaafımı da gidereyim, demiyor. Zaten onu da yapabilse Avrupa takımları seni ortada bırakmaz, sen de gelip F.Bahçe'ye zoraki imza atmazdın.
<p>Defansın bu zaafları orta sahadan da kaynaklanıyor. Gökhan Gönül olmayınca Kazım sağ kulvarda resmen yalnız-ları oynuyor. Orta sahadan geri dönmüyor, arkasındaki adamı ateşe atıyor. Kazım gibi diğerleri de orta sahada eşleştiği adamları kovalamıyor. Böyle olunca da rakip takım çok adamla gelip, -bazen 5'e 3 yakalayarak pozisyon buluyor. F.Bahçe'nin orta sahası ne forvete ne defansa yardım etmeyi düşünüyor.
<p>Her takımın dönemsel olarak kötü oynama hakkı vardır. Bir futbolcu grubu bir maçta dökülüp diğer maçta coşuyorsa; bu o futbolcuların bireysel olarak yeterli niteliklere sahip olduğunu gösterir. Ama daha sezon başı olmasına rağmen peş peşe gelen maçlar oyuncularda bir bıkkınlığa yol açmak üzere. Üstelik bu oyuncular henüz derbi bile oynamadılar. Güçleri de o zaman ortaya çıkacak.
<p>Rakipler de Fenerbahçe'yi rahat çözmeye başladı. Diyarbakırspor'un biraz gücü olsa ve ilk yarıdaki yüklenmelerini ikinci yarıda da yapabilseydi şimdi başka şeyler konuşuyor olacaktık. Ya da Manisa- spor, Kadıköy fobisini üzerinden atabilseydi...
<p>F.Bahçeli futbolcular, baskı yediklerinde çabuk bozuluyor ve sertliğe karşı koyamıyorlar. Sonra da Emre gibi sinirlenip ya oyundan atılıyorlar ya da diğerleri gibi oyundan düşüyorlar. Taa ki rakibin kondisyonu SOS verene kadar. Sonra başlıyorlar topa hakim olmaya. Orta sıra rakiplere karşı bu taktikler tutar, peki ya G.Saray, Beşiktaş ya da Avrupalı rakiplere karşı ne olacak. Yarın kondisyonu yüksek bir takım karşılarına çıktığında ne olur bilemem, onu da bekleyip göreceğiz... <br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=887444), [web.archive.org (arşiv bağlantısı)](http://web.archive.org/web/20090925094206/http://www.zaman.com.tr:80/yazar.do?yazino=887444)
