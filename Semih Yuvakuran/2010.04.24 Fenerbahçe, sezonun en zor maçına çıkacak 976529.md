# Fenerbahçe, sezonun en zor maçına çıkacak

*Semih Yuvakuran 2010.04.24*

<tr><td class="metin" colspan="2" style="padding-top: 20px; padding-left: 5px; ">Süper Lig'de Bursaspor'dan sonra sezonun en flaş takımı Kasımpaşa dersek sanırım kimsenin itirazı olmaz.</td></tr><tr><td class="metin" colspan="2" style="padding-top: 20px; padding-left: 5px; "><p>Yılmaz Vural'ın mütevazi takımı, özellikle büyük takımlara karşı göstermiş olduğu performansla alkışı hak etti. Bu yüzden hafta sonu Fenerbahçe'yi gerçekten zor bir karşılaşma bekliyor. Zaten Sarı-Lacivertli takımdan bu hafta da iyi futbol pek beklemiyorum. Artık önemli olan 3 puan. Çünkü iyi de oynasan, kötü de oynasan 3 puan alman lazım. Fenerbahçe, her zaman olduğu gibi öne geçip skoru korumaya gidecektir. Kasımpaşa ise çok gol atmayı düşünen ve pozitif futbol oynayan bir ekip. Yalnız 2-0 öndeyken bile son 10 dakikada 3 gol yiyip maç kaybeden de bir takım. Yani iki farkla öndeyken bile ne zaman ne yapacakları belli olmayan bir takım hüviyetinde.
<p> Hatırlanacağı gibi Kadıköy'deki ilk maç seyircisiz oynanmıştı. Fenerbahçe, seyircisiz oynamanın konsantrasyon eksikliğiyle de mağlup oldu. Maç 3-1 bitti, ama 6-1 de bitebilirdi. Zira Kasımpaşa'nın büyük maçlarda göstermiş olduğu performanslar diğer maçlara nazaran çok üst düzeyde. Bunun sebebi Kasımpaşa'da oldukça tecrübeli futbolcuların bulunması. Başta kaleci Murat Şahin olmak üzere Cenk İşler, Gökhan Güleç ve Murat Erdoğan gibi büyük takımlarda top koşturmuş kaliteli oyuncular Yılmaz hocanın işini kolaylaştırıyor. Bu Süper Lig deneyimi yüksek olan oyuncuların yanı sıra kaptan Yekta da Kasımpaşa'nın gizli kozu olacak.
<p> Kasımpaşa'da Teknik Direktör Yılmaz Vural'ın yine maça damgasını vuracağını tahmin ediyorum. Yılmaz hocanın en sevdiğim özelliği, saha kenarındaki çırpınışları. Maçı yaşamasını bizlere saha dışında çok güzel gösteriyor. Yılmaz hocaya bilgi anlamında kimse bir şey söyleyemez. Yılmaz hoca, hak ettiği yerde değil. Belki üst düzey takımlar alsa çok başarılı olurdu. Bakıyorsunuz sıfırdan aldığı takımı bile bir yere getiriyor fakat ertesi sezon işine son veriliyor. Nedense bir yerden sonra bazı güçler devreye giriyor.
<p> Fenerbahçe'nin Kasımpaşa karşısındaki en büyük kozu her zaman olduğu gibi kaptan Alex ve Emre Belözoğlu olacak. Zaten Fenerbahçe'nin orta sahası iyi olduğu zaman rakip takımların işi çok zor. Alex'in de son haftalarda yükselen bir formu var. Takımı tek başına ateşliyor. Bobo'nun penaltısını kurtaran ve büyük moral kazanan kaleci Volkan'ın da bu maçta başarılı bir performans sergilemesini bekliyorum.
<p> Seyirci anlamında baktığınızda Fenerbahçe seyircisinin daha baskın olacağı bir karşılaşma olacağını tahmin ediyorum. Sarı-Lacivertli yönetimin Kasımpaşa'nın konuk takım için ayırdığı ve 120 TL'den satışa çıkardığı 5 bin bileti alıp taraftarına yarı fiyatına vermesi Fenerbahçelileri daha da coşturacaktır. Kasımpaşa seyircisinin de Fenerbahçe'ye sempati duyduğunu göz önüne aldığımızda pazar günü dostça bir karşılaşma olacaktır diye düşünüyorum.. s.yu­va­ku­ran@za­man.com.tr<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=976529), [web.archive.org (arşiv bağlantısı)](http://web.archive.org/web/20100425075118/http://zaman.com.tr:80/yazar.do?yazino=976529)
