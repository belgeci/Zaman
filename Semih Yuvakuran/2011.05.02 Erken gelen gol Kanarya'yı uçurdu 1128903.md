# Erken gelen gol Kanarya'yı uçurdu

*Semih Yuvakuran 2011.05.02*

<td class="columnist-detail">
<p>İstanbul Belediyespor'un kafasında Ziraat Türkiye Kupası finali maçı vardı. Madden ve manen bu mücadele onlar için çok önemli.</p>
<p>
<div id="haberMetinDiv">
<p>Bu sebeple Fenerbahçe, daha ilk dakikadan itibaren rakibin üzerinde büyük bir baskı kurdu. Üstelik golün de çok erken gelmesi Kanarya'yı daha da rahatlattı. Bununla birlikte bir ara karşılaşmayı rölantiye alan Sarı-Lacivertliler, kaçırdığı gollerle 90 dakikanın favorisiydi. Ayrıca ilk yarının bitimine çok az bir süre kalan Alex'in golü skoru belirledi. Aykut Kocaman'ın öğrencileri, çekinerek çıktığı müsabakada rahat bir galibiyet aldı. Futbolcular kadar taraftarların da bu seneki şampiyonluğa inandıklarını gözlemledik.
<p>Sezon başından bu yana sürekli dile getirdik; Santos kazanılsın diye. Alex'in önemine dikkat çekmiştik. Aynı şeyleri Stoch için de dillendirdik. Slovak yıldız, özellikle kapanan takımlara karşı tam bir çilingir. Kocaman, onu daha önce kazansaydı Fenerbahçe şu an açık ara öndeydi. Ancak geç de olsa Aykut Hoca'nın hatadan dönmesi, Fenerbahçe taraftarlarını mutlu etmeyi başardı.
<p>Alex, dün gece rakibin alan savunmasından dolayı rahattı. Brezilyalı, topları böylece çok rahat aldı ve oyunu güzel yönlendirdi. Her zaman vurguladığımız gibi fazla söze hacet yok. Boyu küçük diyorlar, ama kafa vuruşlarından attığı goller ortada. Ayaklarını nasıl kullanıyorsa kafasını da o denli başarılı kullanıyor. Orta sahanın bir diğer yeteneği Emre ise hücumda ve defansta çok iyiydi. Rakiple adeta boğuşuyor. Her eve lazım bir oyuncu.
<p>Güiza, uzun bir aradan sonra Buca deplasmanında kritik bir gol attı. İlk 11'de forma verilmemesi doğru. Çünkü kondisyon eksikliği sebebiyle çok verimli olması beklenemezdi. Aykut Kocaman'ın bu tercihi çok doğruydu. Semih Şentürk, şanssız bir günündeydi. Çok net bir pozisyonu değerlendiremedi. Alex, Santos, Stoch ve Gökhan Gönül'ün Fenerbahçe'de ön plana çıktıklarını gördük. Ev sahibi istekli ve arzuluydu, bu da 3 puan için yeterliydi. Barcelona'nın izlediği Gökhan Gönül ile Santos'a ayrı bir paragraf açalım. Futbol mantaliteleri uyum sağlarsa rahatlıkla İspanya'da forma giyebilirler. Gökhan gibi futbolcuların Türkiye'yi orada temsil etmesi lazım.
<p>Son olarak Belediyespor'a gelelim. Holman, gösterişsiz bir futbol ortaya koyuyor. Gözlemlediğimiz kadarıyla bu isim alkışı hak ediyor. Abdullah Avcı'nın öğrencileri dün gece çok mücadele etmedi. Akıllarının Ziraat Türkiye Kupası finalinde olduğuna şahit olduk. </p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1128903), [web.archive.org (arşiv bağlantısı)](http://web.archive.org/web/20111213102430/http://zaman.com.tr/yazar.do?yazino=1128903)
