# Güzel başlayan geceye gölge düştü

*Semih Yuvakuran 2009.09.18*

<tr><td class="metin" colspan="2" style="padding-top: 20px; padding-left: 5px; padding-right: 10px;">Önceki akşam Beşiktaş'la üzüldük. Galatasaray'ın, Panathinaikos'u mağlup etmesiyle mutlu olduk. Sevincimiz Fenerbahçe karşısında da sürsün istiyorduk. Nitekim Sarı-Lacivertli temsilcimiz, seyircisini de arkasına alarak hemen rakibinin üzerinde baskı kurmayı başardı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Fenerbahçe, ilk yarı boyunca baskılı gözükse de pozisyon olarak baktığımızda bir tane bile gollük atak göremedik. Sağdan Gökhan ve Kazım rakibi zorlarken solda aynı direnci pek göremedik. Dos Santos'a da bir şeyler oldu. O övdüğümüz, alkışladığımız ve futbolundan keyif aldığımız oyuncu geçen maçlarını aratıyor. Rakip, Fenerbahçe'yi iyi çözmüştü. Kanarya'nın üzerine paldır küldür gitmediler. Savunmayı sağlam tutarak maç boyunca Fenerbahçe'ye çok az pozisyon verdiler.
<p> Son haftalarda Sarı-Lacivertli oyuncularda şahsi oyunlar baş göstermeye başladı. Özellikle de hücumda. Bursaspor deplasmanında Kazım, iki pozisyonu harcamış, rahat geçecek maçı zora sokmuştu. Dün gece de Gökhan Gönül, ilk yarıda yakaladığı pozisyonda kaleye vurmayıp topu Güiza'ya çıkarsa belki Fenerbahçe golü daha erken bulacaktı. Bu hastalığın bir an önce giderilmesi lazım. Gol atmak kadar, attırmanın da güzelliğine inananlardanım. Rakip belki Fenerbahçe'yle boy ölçüşecek takım değildi, ama onlar da Hollanda Ligi'ne yenilgisiz devam ediyorlar. İyi mücadele eden ve disiplinli bir ekip görüntüsü çizdiler. Fenerbahçe, çok iyi kapanan rakibine karşı ilk gol pozisyonunu 57. dakikada Alex'le yakaladı. Brezilyalı göğsüyle kontrol etse, gol yapabilirdi. Sonra da Twente, 60. dakikada net bir gol pozisyonu harcadı. Perez'in vuruşu yan ağlarda kaldı. Arkada iki oyuncunun birden boş bırakılması gelecek gollerin habercisiydi. Roberto Carlos yorgundu, Daum da oyundan aldı.
<p> İkinci yarıya istekli başlayan taraf F.Bahçe idi. Yeni oyuna giren Mehmet Topuz, çok güzel bir golle 'düğümü çözdü' derken dakikalar geçmeden Twente, bir anlık zaaftan yararlanarak durumu 1-1'e getirdi. Ardından en golcü ve en tehlikeli oyuncuları N'Kufo F.Bahçe ağlarını ikinci kez havalandırdı. Fenerbahçe dağınık vaziyette baskı kurmak istedi; ancak sonuç değişmedi. Güzel ve istekli başlayan geceye gölge düştü. Kanarya, en kötü beraberlikle bitecek maçı kaybetti. Yazık oldu.
<p> Bireysel değerlendirmeye geçecek olursak; Emre'nin performansını beğendim. Keşke herkes onun gibi mücadele etseydi. 'Aferin' diyorum. Lugano, yine topu oyuna sokmalarda tam bir fiyasko yaşattı. Kesiciliğine kimse bir şey demiyor. Ama niye çalışmaz insan anlayabilmiş değilim. Bu da onun en büyük eksikliği. Bir arpa boyu kadar ilerlemiyor. Arka arkaya dört kere atılan pasta topu oyuna dahil edeceğine geri pas verdi. Seyirciyi de çıldırttı. Fenerbahçe taraftarı geriye oynayanı sevmez Sayın Lugano! s.yuvakuran@zaman.com.tr<br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=893717), [web.archive.org (arşiv bağlantısı)](http://web.archive.org/web/20090925094301/http://www.zaman.com.tr:80/yazar.do?yazino=893717)
