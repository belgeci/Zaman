# Kulübesi zengin olan kazandı

*Semih Yuvakuran 2011.03.19*

<td class="columnist-detail">
<p>Emre Belözoğlu gibi bir oyuncunun olmaması Fenerbahçe için büyük bir eksiklikti. Top kapan ve takımı yönlendiren, ekibi atağa kaldıran bir yıldız Emre. Kanarya ilk yarıda çok çabuk atağa çıkamadı; çünkü çok pas hatası yaptı.</p>
<p>
<div id="haberMetinDiv">
<p>Sonuçta savunmadan kapılan toplarla nokta atışı yapıp meşin yuvarlağı ileri uca taşıyamazsanız zorlanırsınız. G.Saray ise seyircisiyle rakibini baskı altına alıp Fenerbahçe'nin gardını düşürmek istedi. Hagi'nin talebeleri de taraftar coşkusundan heyecan yaptı. Ev sahibi ilk yarıda daha atak göründü.
<p> Alex klasiği ikinci 45 dakikada sahnedeydi. Her takıma böyle bir futbolcu lazım. Onu eleştirenler geçmişte yazdıklarına bir kez daha baksınlar. Hiçbir şey yapmıyor diyorlardı; ancak Semih'e attırdığı gol müthişti. Gökhan Gönül'ün ortasında attığı gole şapka çıkartmak gerekiyor. Niang'ın sakatlığı sonrası Aykut Kocaman'ın Semih tercihi yerindeydi. Semih çok enteresan bir futbolcu. Her türlü şartta mücadelesini ortaya koyuyor. Girince golünü de atıyor. Profesyonel bir isim. Onu bir kez daha tebrik ediyorum. Türkiye değil, Avrupa'da da çok nadir bulunan bir oyuncu.
<p> Kesici anlamda Selçuk ile Baroni iyiydi. Ancak topu oyuna sokma anlamında ikisi de başarısızdı. Dos Santos'un Kazım'a kaptırdığı toptaki hatası büyüktü. Takımına gol yedirdi. Brezilya Milli Takımı forması giyen bir ismin bunu yapmaması gerekirdi. Ders çıkarttığını umut ediyorum. Semih ile Alex'e çok teşekkür etmesi lazım. Mücadelede 1-0 bitseydi çok konuşulacaktı. Kazım ise golden sonra bulduğu pozisyonda net bir fırsatı kaçırdı. Eğer plase yapsaydı skor 2-0'a giderdi. F.Bahçe de oyunu döndüremezdi. Fenerbahçe'nin oluşmuş bir iskeleti var. Aykut Kocaman bunun meyvelerini yiyor. Santos da onun vazgeçemediği bir isim. Caner'i düşünmüyor; çünkü genç futbolcu kötü bir grafik çiziyor. Fenerbahçe elindeki yıldızları iyi kullandı ve böylece sonuca ulaştı. Stoch ikinci yarıda takımı ateşleyen isim oldu. İkinci devrede hocaların yapacakları ataklar maçın gidişatını değiştirecekti. İlk yarıyı oyuncular belirledi, ikinci yarıyı ise teknik adamlar tayin etti. Elinde malzeme olan, yani Aykut Kocaman geniş ve sağlam kadro yapısıyla sonuca ulaşmasını bildi. Fenerbahçe yedek kulübesinin zenginliğinden yararlanmasını bildi. Fenerbahçeli bütün futbolcular kafalarını kullandı. İlk yarıda kötü oynamalarına rağmen motivasyonu üst düzeyde tutarak galip gelmesini bildiler. Fenerbahçe son iki sezondaki şanssızlıkları bir kez daha yaşamak istemiyor.
<p> Son olarak G.Saray taraftarına seslenmek istiyorum. Harika bir stada sahipler. Kendini bilmezlerce sahaya atılan o şişeler yakışmadı. Sarı-Kırmızılı futbolseverler yıllarca Türk futboluna örnek oldu. Yabancı maddeyi fırlatanları engellemeleri lazımdı. Bu şekilde bir ekip sabote edilmez. Süper Kupa ile UEFA Kupası'nı kazandığınız günleri unutmayın. Sadece iyi günde değil, kötü günde de dostluğunuzu gösterin.</p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1109691), [web.archive.org (arşiv bağlantısı)](http://web.archive.org/web/20111213103051/http://zaman.com.tr/yazar.do?yazino=1109691)
