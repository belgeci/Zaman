# Futbola yeşil hakeme kırmızı kart

*Semih Yuvakuran 2011.04.17*

<td class="columnist-detail">
<p>Gaziantepspor, topladığı puanlar ve futboluyla lige damgasını vurmuştu.</p>
<p>
<div id="haberMetinDiv">
<p> Hiç kimse, "Fenerbahçe kötü oynadı?" diyemez. Mücadelelerini ayakta alkışlamak lazım. İki ekip arasındaki çekişmenin Şükrü Saracoğlu'nda seneler öncesine dayandığını görüyoruz. Kadıköy'de Kanarya'nın 3-0'dan 4-3 aldığı maçı hatırlayalım. O sene Fenerbahçe şampiyonluğa ulaşmıştı. Fenerbahçe'nin kadrosu artık yerleşti. Sakatlıklar ve kartlar haricinde Aykut Kocaman'ın tercihlerinde fazla değişikliğe gideceğini sanmıyorum. Sahadaki 11 birbirini çok iyi tanıyor. Kadroyla fazla oynanırsa başarının yakalanması zor.
<p> Niang'ın çıkması Fenerbahçe'yi biraz yavaşlattı. Oyuna çok iyi başlamıştı. Senegalli rakip savunmayı sağlı sollu ataklarla çok yıprattı. Penaltı beklediği pozisyonda kendini yere yanlış atınca hakemi inandıramadı. Yerine oyuna dahil olan Semih Şentürk, ona göre daha temposuz göründü. Semih'i bu hususta suçlamak yanlış olur. Görevini yine yerine getirdi. Oyunun genelinde Gökhan Gönül alkışı hak etti. Formasının hakkını layıkıyla verdi. Koca 90 dakika boyunca yalnızca birkaç hata yaptı. Sahanın en arzulu isimlerinden biriydi. Gaziantepspor'da da sakatlanıncaya kadar Dani çok iyiydi. Mehmet Topuz ise dün gece vasatı aşamadı. Ancak mücadeleci kimliğiyle ayakta kalmasını bildi.
<p> Yalnızca Emre Belözoğlu değil, Fenerbahçeli oyuncular ilk kez çok sinirliydi. Dakikalar ilerledikçe sinir sistemlerinin altüst olduğuna şahitlik ettik. Golün gecikmesi de bunun sonucuydu. Rahat olabilselerdi golü çok daha önce bulabilirlerdi. Bundan sonraki maçlarda aynı sinirliliği gösterirlerse mağlubiyet kaçınılmaz olabilir. Şampiyonluğa oynayan tecrübeli takımlar, kendinden emin olan futbolcuların zihinlerinin sahada olduğunu görürüz. Ne kadar asabileşirseniz o denli yorulursunuz. Alex'e gelince; her zaman daha iyisini yapmaya çalışıyor. Her karşılaşmayı da bir tek yıldıza bağlamamak lazım. Her oyuncunun sezonda bir iki defa kötü oynama lüksü var.
<p> Fenerbahçeli futbolcular, rakiplerine kolaylıkla şut attırdı. Zirve mücadelesi veren bir takımın en büyük eksikliğiydi bu. Ismael Sosa oyuna girdikten sonra konuk takım cesaretle Fenerbahçe'nin üzerine geldi. Gaziantepspor ise biraz daha cesaretli olsaydı gol ya da goller bulabilirdi. Bu futboluyla Avrupa kupalarını fazlasıyla hak ediyorlar. Bana göre mücadelenin kader anı 48'de Olcan'ın direkten dönen topuydu. 90 dakikaya oyunculardan çok hakem damga vurdu. Hüseyin Göçek çok kötü bir performans sergiledi. Gösterdiği kartlar bunun en bariz örneğiydi. Verilmesi gereken faullerde düdüğünü çalmadı. Görmediği penaltılar ve başvurmadığı kırmızı kartlara dikkat çekmekte fayda var. Lugano'nun rakibine yaptığı hareket yüzde 100 kırmızı karttı. Uruguaylıya şöyle sesleniyorum: "Unutma o arkadaşın da ekmeğini futboldan kazanıyor, yazık!" Ancak Lugano'ya ceza alanında yapılan hareketler de penaltıydı, tam 3 kez! 13 sarı kart ile 1 kırmızının izahı yok. </p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1122570), [web.archive.org (arşiv bağlantısı)](http://web.archive.org/web/20111213105130/http://zaman.com.tr/yazar.do?yazino=1122570)
