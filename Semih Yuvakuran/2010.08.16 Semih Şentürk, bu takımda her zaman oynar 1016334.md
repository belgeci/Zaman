# Semih Şentürk, bu takımda her zaman oynar

*Semih Yuvakuran 2010.08.16*

<tr><td class="metin" colspan="2" style="padding-top: 20px; padding-left: 5px; ">Öncelikle Aykut Kocaman'ın tercihlerine göz atalım. Semih Şentürk'ün ilk 11'de forma giymesi doğruydu ve o da kendini attığı iki gol ve yaptığı asistle ispat etti. Maça damgasını vuran isimdi.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Bu kadroda her zaman yeri var. Bulduğu şansları değerlendiremeyen Gökhan Ünal ise kulübeye oturdu. Aykut Hoca'nın bu tavrı da çok normal. Ben Gökhan'da oynadığı süreçte istek, arzu ve iştah göremedim. Bu kadar kaliteli bir ismin Fenerbahçe ve bundan önce formasını giydiği Trabzonspor'da çıkış yapamamasına anlam vermek zor. 
<p> Forvete değinmişken yeni transfer Niang'ın transferinin hayırlı olmasını diliyorum. Ancak Senegalli golcü, Kanarya'nın aradığı isim değildi. Sarı-Lacivertlilere pivot santrfor gerekiyordu; ancak Niang'ın boyu kısa ve bu kıstasa uygun değil. Elbet Marsilya formasıyla Fransa'da kendini ispat etmiş bir isim, şüphesiz Fenerbahçe'yi de ateşleyecek. Eleştirilecek konu ise bu transferin Şampiyonlar Ligi'ne veda edilmesinden sonra gerçekleştirilmesi. Üstelik Niang hazırlık kampına da katılmadı. Bir takım için bu dönem adaptasyon açısından çok önemli. Çünkü ekipler sezona yönetimi, hocası ve futbolcusuyla birlikte hazırlanmalı. Niang'ın uyumu en az bir aylık zaman. Kaliteli bir oyuncu; ama takıma alışması hocasının işini zorlaştıracak.
<p> Defans blokuna gelince; Lugano gelince herkes rahatlıyor. Geri ikili futbolda önemli. Lugano ile birlikte Bilica'nın da formu artıyor. 18 kişilik kadroya giremeyen Kazım'ın olmayışı ise Fenerbahçe açısından kayıp değil. Yeteneğine sözüm yok; ancak sahada size her an 10 kişi bırakabilir. Bu kadro yapısında Kazım'a ihtiyaç olduğunu düşünmüyorum. Dün Stoch'u beğendim. Çok çabuk ve faydalı. Tam bir profesyonel. Topu zamanında ayağından çıkartıyor, böylece hem arkadaşlarını rahatlatıyor hem kendini riske atmıyor. Alex'i eleştirenler ise şimdi ne diyecek merak ediyorum. Bence onun kramponları bile oynar! Volkan'ın yerine ikinci yarıda şans bulan genç file bekçisi Fehmi Mert Günok ise girer girmez çok iyi bir kurtarış yaptı. Ancak sorun yaşanmaması için iyi bir yedek kaleci şart.
<p> Mehmet Özdilek'in takımı ise övgü dolu sözler alıyordu. Ancak gördük ki geçen sezonki Antalyaspor'dan eser yok. Fenerbahçe 40-50 metre top sürüyor; ancak karşılarına çıkan kimse yoktu. Güçsüzler ve isteksizler. Rakibe resmen antrenman yaptırdılar. Böyle oynamaya devam ederlerse Denizlispor'un akıbetine uğrar ve bir alt lige giderler.</p>
</p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1016334), [web.archive.org (arşiv bağlantısı)](http://web.archive.org/web/20101104135206/http://www.zaman.com.tr:80/yazar.do?yazino=1016334)
