# Fenerbahçe, rahat kazandı

*Semih Yuvakuran 2009.10.23*

<tr><td class="metin" colspan="2" style="padding-top: 20px; padding-left: 5px; padding-right: 10px;">Kendi evinde çok zor kaybeden Steaua Bükreş deplasmanına eksiklerle gelen F.Bahçe'nin en büyük sıkıntısı Alex'in olmayışıydı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Semih ve Güiza'nın da yokluğunda ileri uçta Kazım forma giydi. Büyük umutlarla alınan, gelecekte F.Bahçe ve Milli Takım'a çok şeyler kazandıracak Özer'i de izleme şansı buldu Sarı-Lacivertli futbolseverler.
<p> Temsilcimiz, mücadeleye rahat başladı. Steaua, oyunu kendi sahasında kabul etti. F.Bahçe kalesini kontratakla zorlamaya çalıştılar. F.Bahçe, 29. dakikada Kazım ve Santos'la rakibine ilk tehlikeyi yaşattı. Dos Santos, biraz daha iyi vursa takımını öne geçirebilirdi. Ardından yapılan çok iyi preste topu kapan F.Bahçe, Mehmet Topuz'la yine gole yaklaştı. Kanarya, karşılaşmanın hemen başında oyuna ağırlığını koydu. Ancak ilk 30 dakikada 4 net gol pozisyonunu kaçırdı. Steaua'nın ise tek bir atağını göremedik.
<p> Fenerbahçe, Gaziantepspor yenilgisinden büyük dersler almış. Aslında Steaua'yı da çok daha iyi bekliyordum. Bizim futbol oynadığımız dönemdeki gibi yetenekli oyunculara sahip değiller. Nerede o Hagi'ler, Lacatus'lar, Popescu'lar... Steaua Bükreş, F.Bahçe'nin rakibi olamazdı, sonuç da bunu tescilledi.
<p> Emre'ye özel bir paragraf açmak gerekiyor. Onun mücadelesini ve futbolunu seyretmekten büyük keyif alıyorum. Her geçen gün F.Bahçe'nin vazgeçilmezi oluyor. Baroni, Bilica, Volkan ve Gökhan Gönül'ün çabasını görmezlikten gelmek mümkün değil. Roberto Carlos'u unutmayalım. Tecrübesini dün akşam da konuşturdu. Özer ise büyük kazanç. Takıma alıştığında ondan da çok söz edeceğiz. F.Bahçe, 50. dakikaya kadar rahat giden maçı az daha zora sokuyordu. Steaua'nın iki pozisyonunda sıkıntılı anlar yaşadılar. Bu bölümlerde kalesinde devleşen Volkan'ı kutlamak gerekiyor. Çünkü Steaua'nın ataklarının hemen ardından Emre, Özer ve Roberto Carlos'un paslaşmasıyla Kazım'ın golü geldi. Gol çalışılmıştı, adeta iyi bir dersti.
<p> Başka bir hususa daha dikkat çekmek istiyorum. Korkan adamın barajda ne işi var? Fenerbahçeli oyuncular, Gaziantep maçındaki frikik golünü çabuk unuttu herhalde. Hoplayıp zıplarsanız ve barajı bozarsanız daha çok goller yersiniz, benden hatırlatması. Sonuçta maça aslarından yoksun çıkan Fenerbahçe, Steaua önünde gösterdiği mücadele ile rahat kazandı. Şimdi gözler Galatasaray derbisine çevrildi. Pazar günü bizleri güzel bir maç bekliyor.. s.yu­va­ku­ran@za­man.com.tr<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=906750), [web.archive.org (arşiv bağlantısı)](http://web.archive.org/web/20091027033326/http://www.zaman.com.tr:80/yazar.do?yazino=906750)
