# Fenerbahçe'nin takım olamama sorunu var

*Semih Yuvakuran 2010.09.12*

<td class="columnist-detail">
<p>Bir takım transfere bu kadar para harcayıp, 90 dakika içinde net bir pozisyon bulamıyorsa burada kocaman bir soru işareti vardır. Maçta üç net pozisyon var, üçü de Kayserispor'dan. F.Bahçe'de pozisyon olmadığı gibi sistem de, tempo da yok. Üç büyükler deplasmanda maça sadece formasıyla 1-0 önde başlardı. Alınan oyunculara ve ortaya konulan futbola bakıldığında karşılığının 'sıfır' çıkması üzüntü verici.</p>
<p>
<div id="haberMetinDiv">
<p> F.Bahçe maç içinde takım savunmasını uygulayamıyor. Volkan'ın yenilen gollerde hiçbir hatası yok. Dün kaleye kimi koysanız o golleri yerdi. Sağ bölgede görev yapan Gökhan Gönül'ün yokluğunda genç Okan her geçen maç üstüne koyarak ilerliyor. Genç yetenek Gökhan'ı zorlayacak gibi görünüyor. Okan, Milli Takım'ın da başaktörü olma yolunda. Aykut Kocaman'ı da bu konudaki cesaretinden dolayı tebrik ediyorum. F.Bahçe'de Okan gibi sayısız genç var. Bunlar da takıma kazandırıldığında Sarı-Lacivertli yönetim dışarıdan oyuncu alan değil, ihraç eden bir kulüp olabilir.
<p> Yabancı kontenjanından dolayı Bilica oynamadı. Yenilen gollere bakıldığında şu soru akla geliyor: 'Bilica olsaydı ne olurdu?' Eğer o goller yenecekse, Bilica da olsa yenirdi. F.Bahçe'nin takım olamamak gibi bir sorunu var. Ne Avrupa ne de lig müsabakalarında Kanarya'da takım hüviyeti göremedik. Niye bunu söylüyorum? Bursaspor'a bir bakın. Ertuğrul Sağlam takımı önce rölantide başlatıp, ilerleyen dakikalarda rakibinin üstüne üstüne çöküyor ve puanları kazanıyor. F.Bahçe ise kişisel becerileriyle bir şeyler yapma gayreti içinde. Ama unutulmamalı ki futbol takım oyunu. Ayrıca F.Bahçe dikine oynamıyor. Hep yan pas yapıyor. Yan pas yapılarak pozisyona girilmez.
<p> Emre dün de tek başına bir şeyler yapmaya çalıştı. Ancak bir kişinin de yapabileceği işler sınırlı. Mağlubiyette en az sorumlu da dolayısıyla odur. Fenerbahçe'nin yeni golcüsü Niang'a top getirirseniz bir şeyleri başarabilir. Dolayısıyla forvette yalnızları oynadı. F.Bahçe futbolu kendi sahasında oynuyorsa Niang ne yapsın? Messi gelse bir şey değişmez. F.Bahçe rakip sahada oynayamadığı için rakibi hapsedemiyor. Oyunu rakip sahaya yığabilse en az 2-3 pozisyon bulabilirdi.
<p> Trabzonspor'un efsane futbolcusu Şota Arveladze'nin takımı Kayserispor, yenilgisiz yoluna devam ediyor. Ahım şahım futbol oynadığını da söylemek doğru değil. Troisi ve Cangele ile işi yürütmeyi başarıyorlar. Mütevazı ama mücadeleci bir takım. Cangele çok enteresan bir oyuncu. İstese tek başına takım kurtarabilecek yetenekte. Ama keyfi yerindeyse oynuyor. Özellikle de büyük maçları seçiyor. Dün akşam vasattı.</p></p></p></p></div>
</p>
<a href="http://web.archive.org/web/20101224224008/mailto:s.yuvakuran@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1026605), [web.archive.org (arşiv bağlantısı)](http://web.archive.org/web/20101224224008/http://zaman.com.tr/yazar.do?yazino=1026605)
