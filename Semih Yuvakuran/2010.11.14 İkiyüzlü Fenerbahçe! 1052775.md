# İkiyüzlü Fenerbahçe!

*Semih Yuvakuran 2010.11.14*

<td class="news-spot">
<p>Fenerbahçe'nin oyununu golden önce ve sonra olmak üzere ikiye ayırmak gerekiyor. Kanarya özellikle deplasmanlarda golü erken bulduğunda geriye yaslanıyor ve bunun cezasını da ortalama yediği iki golle çekiyor.</p>
<p><p>Sarı-Lacivertliler dün de bu şekilde mağlup oldu. Dün forma giyen futbolcular da oynamayanların yerini fazlasıyla arattı. 
<p>Alex'e tüm yazılarımda değiniyorum. Dün attığı şık golle 100'ler kulübüne girdi. Brezilyalı yıldız, görsel anlamda büyük işler yaptı. Görevini de başarıyla yerine getirdi. Lugano'nun yokluğunda stoperde oynayan Bekir-Yobo ikilisi ise Uruguaylı'nın boşluğunu doldurmasını bildi. Sonuçta Gaziantepspor genellikte uzaktan şutlarla etkili oldu. Bunlarda da Bekir ile Yobo'nun yapacağı pek fazla bir şey yoktu. Mehmet Topuz ile Cristian'ın bu şutları engellemesi lazımdı. Özellikle F.Bahçe'nin yediği ikinci golde defans faciası yaşandı. F.Bahçe'den beğenilmeyerek gönderilen Olcan, ilk yarıda attığı müthiş şutun ardından -burada Volkan'ı da kutlamak lazım- ikinci şansında fileleri havalandırmasını bildi. Takımının galibiyetinde büyük rol oynadı. Elindeki değeri bilmezsen başka takımlara gittiğinde 'ah, vah' dersin!
<p>Aykut Kocaman'ı Bilica'yı düşünmemesi ise tamamen onun tercihi. Çünkü Sambacı büyük hatalar yapınca Kocaman onu dün düşünmedi. Futbol hatalar oyunudur; ancak bunları tek bir isme fatura etmek çok yanlış. Bilica çok şanssız bir dönem geçiriyor. Ben, onun takımını sabote ettiği fikrine sahip değilim. Taraftar ona sahip çıkmalı. Sol kanadı Caner ile paylaşan Stoch, Alex'in golünde kalitesini ortaya koydu. Caner bal yapmayan arı gibi. Sağda Gökhan Gönül'le birlikte görev yapan Kazım hâlâ soru işareti.
<p>Semih'in oyundan alınması yanlış bir tercihti. Bence eğer çıkması gereken biri varsa sahada hiçbir şey yapmayan Kazım'dı. Semih'in kenara gelişinin ne kadar yanlış olduğunu skor zaten ispat etti. Çünkü Semih özellikle stoperleri rahatsız eden bir forvet. O çıkınca Gaziantepspor savunması derin bir 'oh' çıktı. Nitekim maçı kazanmayı bildi. Gaziantepspor'un hocası Tolunay Kafkas'ı tebrik ediyorum. Kayserispor'da da bu tip başarılara imza atmıştı. Dany gibi kaliteli bir stoperi ekibine kazandırmayı bilmiş. Hem çabukluğuyla hem hava hakimiyetiyle kalecisine ve taraftarına güven veriyor. Büyük kulüplerimizin milyonlarca Euro harcayıp yapamadığını Kafkas ve ekibi yapmış. Önemli olan pahalı futbolcuların takıma katkı sağlaması değil, ucuz ama çok kaliteli isimlerin keşfedilmesi.
<p></p>
<a href="http://web.archive.org/web/20101130182901/mailto:s.yuvakuran@zaman.com.tr">
</a></p></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1052775), [web.archive.org (arşiv bağlantısı)](http://web.archive.org/web/20101130182901/http://zaman.com.tr/yazar.do?yazino=1052775)
