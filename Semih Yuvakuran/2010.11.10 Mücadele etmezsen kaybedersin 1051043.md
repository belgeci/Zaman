# Mücadele etmezsen kaybedersin

*Semih Yuvakuran 2010.11.10*

<td class="news-spot">
<p>Sakatlıklar ve cezalılardan dolayı Aykut Kocaman böyle bir 11'i tercih etti. Forma bekleyen oyuncular için dün büyük bir şanstı.</p>
<p><p>Fenerbahçe'de devre arasında yeni bir yapılanmadan söz ediliyor. Çünkü bazı oyuncularla 'ya tamam ya da devam' denilecek. Ben özellikle Dos Santos'un kazanılmasından yanayım. Brezilya Milli Takımı'na ne veriyorsa Fenerbahçe'ye de çok şey katabilir. Futbol görsellik oyunu, yapılan bindirmeler, oyun zekası ve çalımların hepsi onda var. Bu güzelliği sunacak herkesi benim gibi taraftarlar da bekliyor. Nitekim attığı golle de klasını ispatladı.
<p> Gökhan Gönül sakat sakat oynadı. Bu tip maçlarda bazı futbolcular dinlendirilmeli. Son haftalardaki performansa baktığımızda çok iyiydi, arı gibi çalışıyordu. Biraz da yorgunluğundan ötürü dünkü hatayı yaptı ve Ankaragücü'nün golüne zemin hazırladı. İlk yarıdaki ve ikinci devredeki Fenerbahçe'yi ayırmak gerekiyor. İlk 45'te rakibi ciddiye aldılar. Ancak ikinci bölümde 'öyle ya da böyle kazanırız' deyince maçı kaybettiler. Rakibi küçümseyince Kanarya tokat yedi. Kimse gerekli mücadeleyi sahaya yansıtmadı. Futbol hatayı hiçbir zaman affetmez.
<p> Futbolcular forma giydikçe oyuna adapte olabilir. Serkan Kırıntılı'nın gollerde yapacağı bir şey yoktu. Volkan Demirel'in iyi bir yedeği gibi düşünülebilir. Sonuçta Süper Lig tecrübesi olan bir isim. Ancak oynamayınca ne kadar hazır olunursa olunsun maç eksikliği önemli bir handikap. Semih ise özel bir futbolcu. Her verilen karara saygı duyuyor ve sahaya sürülünce en iyisini yapmaya çalışıyor. Bu, Semih'in profesyonelliğini ortaya koyuyor. Ben de eski bir futbolcu olarak bu şekilde bir davranışa maruz kalsaydım takımdan kesinlikle ayrılırdım.
<p> Tek forvete karşıyım. Size yardıma gelecek oyuncular azsa büyük handikap yaşarsınız. Alex sakat olunca Fenerbahçe'nin gardı da düşüyor. Emre Belözoğlu'nun ne kadar önemli bir futbolcu olduğu dün bir kez daha ortaya çıktı. Onun boşluğunu doldurabilecek bir isim hemen bulunmalı. Aykut Kocaman bunun için kafa yormalı. Baroni'yi kullanabilir bazı bölümlerde. Kazım ise her zaman bildiğimiz gibi. Saman alevi gibi bir performansa sahip. İlk yarı yaptığı birkaç çalımı var. Bunun haricinde takıma katkı sağlamaktan uzak bir görüntü çizdi. Oynadığında skoru etkileyebilen bir yetenek.
<p> F.Bahçe bulunduğu bu gruptan çıkar. Ancak önemli olan sonunu getirmek. Kupa hasretini giderecek bir futbol oynamıyor Sarı-Lacivertliler. Ne zaman ne yapacağı belli olmuyor. Fenerbahçe, taraftarlarına güven vermiyor. Daha iyi bir oyun sergilenmeli. Sakatlar ve cezalılar sahaya döndüğünde tribünlerin istediği bir F.Bahçe görebiliriz. Hafta sonunda önemli bir Gaziantepspor maçı var. Rakip küçümsenince neler olacağı A.Gücü karşılaşmasında görüldü. Gaziantep deplasmanında aynı ciddiyet olursa bu mücadele de kaybedilebilir.</p>
<a href="http://web.archive.org/web/20101130182708/mailto:s.yuvakuran@zaman.com.tr">
</a></p></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1051043), [web.archive.org (arşiv bağlantısı)](http://web.archive.org/web/20101130182708/http://zaman.com.tr/yazar.do?yazino=1051043)
