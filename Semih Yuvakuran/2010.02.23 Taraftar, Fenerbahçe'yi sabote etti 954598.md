# Taraftar, Fenerbahçe'yi sabote etti

*Semih Yuvakuran 2010.02.23*

<tr><td class="metin" colspan="2" style="padding-top: 20px; padding-left: 5px; ">Fenerbahçe taraftarı dün yanlış yaptı. Futbolcunuzu yuhalarsanız sonuç böyle olur. Kötü oynayan Güiza dahi olsa onun alkışlanması gerekiyordu.</td></tr><tr><td class="metin" colspan="2" style="padding-top: 20px; padding-left: 5px; "><p>Çünkü takıma ancak böyle katkıda bulunabilirdi. Ama nedense Sarı-Lacivertli renklere gönül verenler, garip bir şekilde tepki gösterdi. Bu tür davranışlar takımın da kötü olmasına yol açıyor. Sahadaki herkes tedirgin oluyor. Yurtdışında kötü oyuncuları alkışlayarak teşvik ediyorlar. Böylece oyuncu toparlanıyor. Dünkü olay, takımı sabote etmektir.
<p>Elbette Özer Hurmacı'nın çıkışıyla birlikte Fenerbahçe'nin oyun düzeni bozuldu. Özer'in çok iyi oynadığını söyleyemeyiz. Nitekim bir türlü adapte olamadı. Sahada varlığı ile yokluğu belirsizdi. Her şeye rağmen onun kenara alınmasıyla Önder Turacı şans buldu. Gurbetçi futbolcu, uzun süredir forma giyememesinin sıkıntısını maç boyunca yaşadı. Daum, Özer'in yerine Bekir'i de sahaya sürebilirdi. Özellikle ilk yarıya baktığımızda Deniz Barış'la Bilica'nın uyumu iyiydi. Ancak takım halinde çok iyi mücadele eden bir Fenerbahçe vardı. İkinci yarıda baskıyı yiyen bu ikili, ne yapacaklarını şaşırdı. Özellikle Bilica, kafayla müdahale edeceği topa ayakla girince rakibe gol şansı tanıdı. Emre ve Alex'in performansları ise parmak ısırttı. Belözoğlu, elinden gelen her şeyi yaptı. Ancak önemlisi diğer arkadaşlarının da Alex ve Emre'ye ayak uydurmasıydı. Andre Dos Santos ise güzel bir gol attı. İkinci devrede sahada hiç yoktu.
<p>Mücadelenin geneline bakacak olursak; taraflı tarafsız herkes büyük zevk aldı. Keşke bütün maçlar hızlı, çabuk ve keyifli oynansa. Heyecanlı bir 90 dakika izledik. Bursaspor'u da tebrik etmek istiyorum. Yıldızları yok; ancak takım halinde çok iyiler. Yeşil-Beyazlılar dünkü maçta golcüsü Sercan Yıldırım'ı da pek aramadı. Volkan'ın ikinci yarıdaki performansı çok iyiydi. Takımının galibiyetinde kilit rolü oynadı. İki gole imza atan Ozan İpek de çok iyi bir isim. Bursaspor'da bu çıkışını devam ettirirse Milli Takım'ımıza da kazanç sağlar.
<p>Son olarak merceği F.Bahçe'ye çevirelim: Kanarya bu yenilginin moral bozukluğunu üstünden hemen atmalı. Çünkü Lille, Bursaspor'un ikinci yarı ortaya koyduğu süratli oyunun aynısını sahaya yansıtan bir takım. Daha etkili futbolcuları var. Özellikle Jerdinho'ya dikkat etmek lazım. Dün ilk ve ikinci yarıda bambaşka iki Fenerbahçe izledik. UEFA Avrupa Ligi'ndeki Lille maçının yorgunluğu 65. dakikadan sonra kendini gösterdi. Bursaspor da çok akıllı bir taktikle 3 puanı buldu.<br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=954598), [web.archive.org (arşiv bağlantısı)](http://web.archive.org/web/20100225032916/http://www.zaman.com.tr:80/yazar.do?yazino=954598)
