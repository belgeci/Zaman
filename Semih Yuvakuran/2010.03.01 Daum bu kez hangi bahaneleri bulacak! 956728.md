# Daum bu kez hangi bahaneleri bulacak!

*Semih Yuvakuran 2010.03.01*

<tr><td class="metin" colspan="2" style="padding-top: 20px; padding-left: 5px; ">Fenerbahçe'deki düşüşü kesinlikle yoğun maç trafiğine bağlıyorum. Benim tespitim oyuncuların karşılaşmalara tam anlamıyla hazırlanmadığı. Çünkü kendilerine iyi bakmıyorlar. Antrenman programına dikkat edilmeli. Teknik heyetin görevi de bunu ayarlamak.</td></tr><tr><td class="metin" colspan="2" style="padding-top: 20px; padding-left: 5px; "><p>Güç eksikliği varsa zorlu randevular öncesi ağırlık idmanları yapılmalı. Bakarsanız Sarı-Lacivertlilerde sakatlıklar arttı. Sebebi ise güçsüz olmaları. Şu an 7-8 önemli futbolcunun forma giyemediğine şahit oluyoruz. Üst üste kazanma rekoru kıran takım, sanırım bu kez galip gelememe rekoru kıracak! Daum, iki maç sonra Lorant'ın art arda 9 maç kazanamama rekorunu egale edecek. Yani bir ilki yaşayacak.
<p>Lugano'nun eksikliği çok hissediliyor. Uruguaylı, kesiciliği ve hırsıyla arkadaşlarını da ateşliyordu. Topu oyuna sokmada pek iyi değildi; ancak mücadelesiyle savunmayı toparlıyordu. Onun yerine şans bulan Bekir de dün çok kötü oynamadı. Şansını iyi değerlendirdi; ancak defans yine çok kötüydü. İki kez hücuma çıkan bir takımdan iki gol yenmez. Daum'un dün de kadro tercihlerinde hata yaptığına şahit olduk. Deivid sakat değildi madem niye onunla başlamadı? Sağ kanada koyduğun Deniz'i de tüketiyor. Deivid ve Baroni ikilisiyle başlayabilirdi.
<p>Tek santrforu tercih eden Daum'un adamı Güiza ise iki kulenin arasında boğuşup durdu. Daum eksikliklerden dert yanabilir; ancak büyük bir ekipte böyle bir lüksü yok. Her isim kapasiteli sonuçta. Bakalım bu kez hangi bahaneleri bulacak! Taraftarın tek alkışladığı isim ise Emre Belözoğlu. Sezon başından bu yana gösterdiği üstün performansla tribünlerin takdirini alıyor. Ancak bir diğer futbolcuların yuhalanmasına karşıyım. Böyle olunca takımınızı sabote ediyorsunuz. Bursaspor maçında Güiza'ya yapılanlar, dün de Deniz'in başına geldi. Fenerbahçe taraftarına sesleniyorum: Böyle devam ederseniz takımın çöküşünü hızlandırırsınız. Çünkü futbolcular sahada tedirgin oluyor.
<p>Alex'e ise ayrı bir paragraf açmak istiyorum. Sadece golde vardı. Hakeme kızgınlığının faturasını ise kırmızı kartla ödedi. Son olarak Büyükşehir Belediyespor'u analiz edelim. Büyüklere karşı farklı oynuyorlar. Özellikle göbeği çok iyi kapatıp, kontratağa iyi çıkıyorlar. Çok iyi mücadele ediyorlar. Oyun taktiğini dün çabuk olan İskender'in üzerine kurmaları galibiyeti getirdi. Abdullah Avcı, F.Bahçe'yi çok iyi analiz etmiş. Yerli mi yabancı mı tartışmalarına dünkü mücadele bambaşka bir boyut getirdi. Biri elindeki adamlarla takım oluşturuyor, diğerine yıldızları sunuyorsunuz. Ama takım nereden nereye geliyor? <br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=956728), [web.archive.org (arşiv bağlantısı)](http://web.archive.org/web/20100303233741/http://www.zaman.com.tr:80/yazar.do?yazino=956728)
