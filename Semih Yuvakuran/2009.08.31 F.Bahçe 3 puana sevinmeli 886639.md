# F.Bahçe 3 puana sevinmeli

*Semih Yuvakuran 2009.08.31*

<tr><td class="metin" colspan="2" style="padding-top: 20px; padding-left: 5px; padding-right: 10px;">Lige Sivasspor, Denizlispor ve Diyarbakırspor galibiyetleriyle iyi bir başlangıç yapan Fenerbahçe, bu arada da Avrupa Ligi'ndeki 4 karşılaşmada 2 galibiyet, 2 beraberlikle yoluna devam ediyordu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Sarı-Lacivertliler, Manisa karşısında kendi evinde galibiyete yakın olan taraftı. Sion karşılaşmasında dinlendirilen Roberto Carlos, Emre ve Güiza sahadaki yerlerini alırken, sakatlığı geçen Alex de formasına kavuştu. Son haftaların en formda ismi Gökhan Gönül, sakatlığı nedeniyle kadroda yoktu. Mücadele boyunca F.Bahçe'nin kanatlarının istenilen şekilde işlemediğini gördük. Gökhan'ın yokluğunda Bekir sağ tarafı hiç kullanamadı. Kazım, biraz etkili olmaya çalıştıysa da eskisi gibi değildi. Aynı anda solun da durgun olduğunu gördük.
<p>Fenerbahçe ortadan Alex, Emre ve Dos Santos'la pozisyon arıyordu. Genelde top evsahibinde gözükse de pozisyon bulmakta zorlanan taraf da Fenerbahçe idi. Böyle olunca ilk tehlikeli atak 17. dakikada geldi. Manisaspor'un hücuma çıktığı zamanlarda da savunmasında zor anlar yaşadı. 28. dakikada uçarak atılan kafa ve bir de sağ kanattan Simpson'un getirdiği top gol olsa F.Bahçe 2-0 geriye bile düşebilirdi.
<p>Genelde Manisaspor, F.Bahçe'yi durdurup geliştirdiği kontrataklarla da cesaretle F.Bahçe kalesine geldi. Futbolu çirkinleştirmediler. Manisaspor, F.Bahçe'nin daima sol kanadını kullandı. Bu ataklar Bekir'in hazır olmadığından kaynaklandı. Gözler hep Gökhan'ı aradı. Manisaspor'un çok akıllı oynadığını da eklemek gerek. Maç boyunca Dos Santos, Emre, Güiza ve Alex istenildiği gibi değildi. Fenerbahçe, pozisyon bulmakta çok zorlandı. Çünkü alışagelinen bol paslaşmayı bu maçta bir türlü gerçekleştiremediler. Ve rakibin oynamasına müsaade ettiler. Rakibe geniş bir bölge bıraktılar.
<p>Dos Santos ve Cristian orta sahada inanılmayacak kadar top kayıpları yaptılar. Kanadalı Simpson'u çok beğendim. Manisaspor yönetimini kutlamak lazım. Fenerbahçe'de övgü alması gereken ise kaleci Volkan'dı. İkinci yarı orta sahada kaybedilen toplar Fenerbahçe kalesinde tehlike oluşturdu ve Manisaspor sayısız gol fırsatı kaçırdı. Biraz dikkatli olsalar farklı galip gelmemeleri işten bile değildi. Ama yapamadılar.
<p>Kötü oynayan, bundan önceki maçları aratan, pas yapamayan, kanatları kullanamayan, bir de Emre'yi kırmızı kartla kaybeden Fenerbahçe, 3 puana ortalıkta gözükmeyen Alex'in oyunuyla kavuştu. Brezilyalı futbolcunun iki güzel pasını golcü Güiza ve Semih değerlendirdi. Kötü oynayıp galip gelmek de ayrı bir özelliktir. <br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=886639), [web.archive.org (arşiv bağlantısı)](http://web.archive.org/web/20090926161341/http://www.zaman.com.tr:80/yazar.do?yazino=886639)
