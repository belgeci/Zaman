# Aykut Hoca, cesaretli davranamadı

*Semih Yuvakuran 2010.09.20*

<td class="columnist-detail">
<p>İlk dakikalara baktığınızda Beşiktaş'ın topa daha hakim olduğunu gördük. Kartal'ın hücumda iyi olduğunu; ama gol yollarında F.Bahçe'nin ön plana çıktığına şahit olduk.</p>
<p>
<div id="haberMetinDiv">
<p>Nitekim, kazanılan serbest vuruşta Hakan Arıkan'ın zamanlama hatasını Niang affetmedi. Kanarya, yakaladığı ilk tehlikeli atağı gole çevirdi. Fenerbahçe, golün rahatlığıyla daha atak bir görüntü çizdi. Gökhan Gönül'ün, Niang'ın, Alex'in kaçırdığı gol pozisyonlarını izledik. Aslında yine oynayan Beşiktaş gibiydi, pozisyonları ise Fenerbahçe kaçırdı. Beşiktaş iyi top yaptı, oyun olarak iyiydi; ancak son hareketlerde başarısızdı. Bu da ilk devre Fenerbahçe'nin işine yaradı. Kanarya'da Bilica, Beşiktaş'ta Zapotocny kritik müdahalelerle pozisyonları önledi.
<p> Emre Belözoğlu'nun oyundan alınması hataydı. Alex'in de öyle. Her zaman sahada bir komutanın olması lazım. Bu da Alex'tir. Onun yokluğunda da F.Bahçe penaltıdan yediği golle bir puana razı oldu. 'Özer mi, Emre mi?' derseniz 50 kere Emre derim. Emre'nin oyun anlayışıyla Özer'in tekniği bir değil. Emre'nin bölgesine geçen Mehmet Topuz'un Kayserispor'daki günlerini mumla arıyoruz. Derbide Mehmet Topuz'u isminden bahsettirecek diye beklerken o, diğer oyuncular gibi vasat bir görüntü çizdi. Fenerbahçe, pozisyon olarak dünkü maçta zenginlik yaşadı. Net şansları gole çevirseydi Beşiktaş ilk devre havlu atacaktı. Ama atamıyorsanız da maçı galibiyetle bitirmeyi bileceksiniz.
<p> Mehmet Aureilo, ne F.Bahçe'de ne de Milli Takım'da göstermiş olduğu performansını sahaya yansıtabildi. Yeni takımına alışamamış. Genç Necip dururken Aurelio'yı oynatmak yanlış. Yöneticilerimiz böyle gençleri Türk futboluna kazandıracağına Aurelio'yu transfer ederek onların önünü kapatıyor. Türk Milli Takımı'nın halini düşünemiyorum! Lütfen gençlerin önünü kesmeyelim. Aynı ayarda yabancıları kadroya katmayalım. Ben zaten Aurelio'nun Milli Takım'da oynamasına da karşıyım. Ay-Yıldızlı formayı Türk kökenli oyuncular giymeli. Nihat Kahveci'nin yerinde olsam çok üzülürüm. Çünkü aldığı paranın hakkını veremiyor. Bir futbolcu elbet kötü oynar; ancak bu kadar etkisiz olamaz. Bana büyük ihtimalle doymuş gibi geliyor. Bence futbolcuları aç bırakmak gerekiyor. Böyle kötü performans sergileyen futbolcular evlerine götürecekleri ekmek parası yerine maç için bilet alan taraftarları düşünsünler. s.yu­va­ku­ran@za­man.com.tr</p></p></p></div>
</p>
<a href="http://web.archive.org/web/20101224223647/mailto:s.yuvakuran@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1029685), [web.archive.org (arşiv bağlantısı)](http://web.archive.org/web/20101224223647/http://zaman.com.tr/yazar.do?yazino=1029685)
