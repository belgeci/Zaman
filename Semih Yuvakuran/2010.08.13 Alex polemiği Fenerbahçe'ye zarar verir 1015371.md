# Alex polemiği Fenerbahçe'ye zarar verir

*Semih Yuvakuran 2010.08.13*

<td class="columnist-detail">
<p>Ligin başlamasına sayılı günler kalmasına rağmen Fenerbahçe'de bir belirsizlik ortamı var.</p>
<p>
<div id="haberMetinDiv">
<p>Takım daha sezonu açarken bile birçok eksiklikler vardı. Halbuki geçtiğimiz sezon sportif direktörlük görevini üstlenen ve takımı çok iyi tanıyor olması gereken Aykut Kocaman, bu sorunları minimuma indirmeliydi. En azından devre arasında izlediği birkaç oyuncuyu daha sezon başlamadan önce takıma kazandırmalıydı. Fakat hâlâ transferde adeta papatya falı açılıyor. Bu problem çoktan çözülmeliydi. Real Madrid, Liverpool gibi kulüpler sorunlarını çoktan çözüp lige hazır bir şekilde girerler. Tabii ki bunun için profesyonel yöneticiler ve danışmanlar gerekiyor. Ama ne yazık ki F.Bahçe dahil birçok büyük kulübümüz senelerden beri idari anlamda profesyonelleşemedi. Fikir aldıkları insanlar dahi futbolun içinden değil. Bu nedenle her yıl milyonlarca Euro sokağa atılıyor. Buradan yöneticilerimize sormak lazım: Acaba bu paraları kendi şirketinizde böyle çarçur eder miydiniz? Sonuçta olan taraftara oluyor. Yağmur çamur demeden ekmek parasından kısarak aldıkları maç biletleriyle takımlarına destek vermelerine rağmen mutlu olamıyorlar.
<p> Transferde yaşanan hayal kırıklığını bir kenara bırakıp Aykut Kocaman-Alex krizi hakkında da düşüncelerimi aktarmak istiyorum. Durup dururken ve hiç olmadık bir zamanda Aykut Kocaman'ın Alex için sarf ettiği sözlere anlam veremedim. Şayet Aykut hoca, "Alex'li F.Bahçe, son 5 senede sadece bir kez şampiyon oldu." diyerek takım kaptanını karşısına almışsa çok büyük hata yapmıştır. Bir kere Alex'in koşmadığını ve mücadele etmediğini sağır sultan bile biliyor. Madem Alex'i sileceksin o zaman sezon başında bunu yapmalıydın. Alex'siz bir kadroyu kurmalıydın. Fakat hoca bunun ikisini de yapmadı. Bana göre Alex, geldiği günden beri F.Bahçe'ye çok şey kattı. Sarı-Lacivertli takımın her başarısında onun imzası vardı. Eğer futbol görsel bir şovsa Alex de Fenerbahçe'nin bu konuda en büyük kozudur. Bir pasıyla bile tribünleri ayağa kaldırır. Ayrıca Aykut Kocaman eğer Alex'i gönderecekse bunu şık bir yolla yapmalı. Çünkü aynı olay yıllar önce Aykut hocanın da başına gelmişti. F.Bahçe formasını yıllarca başarıyla terletmesine rağmen bir anda takımdan gönderilmişti.
<p> Diğer taraftan Alex'in miadını doldurduğu şeklinde bir düşünceye de katılmıyorum. Bunu söylemek için bence bir sezon daha sabretmek gerek. Alex gibi bir oyuncuyu her takım ister. Hatta Beşiktaş ve Galatasaray bile iyi bir Alex'i takımlarında görmek için can atar. Bu yüzden Aykut Kocaman ve yönetimi bir an önce Alex'in gönlünü alıp onu küstürmemeli. Aksi halde Alex'siz Fenerbahçe'nin bu sezon başarılı olacağını tahmin etmiyorum. Aynı sorun Güiza'da var. Eğer birini defteren sildiysen bir daha dönüp ona bakmayacaksın. Acabalarla bir yere varılmaz. Bu nedenle Fenerbahçe, bu haliyle Güiza'dan fayda beklemesin.</p></p></p></div>
</p>
<a href="http://web.archive.org/web/20101224224342/mailto:s.yuvakuran@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1015371), [web.archive.org (arşiv bağlantısı)](http://web.archive.org/web/20101224224342/http://zaman.com.tr/yazar.do?yazino=1015371)
