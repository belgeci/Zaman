# Alman ekolü disiplinden gelir!

*Semih Yuvakuran 2009.12.12*

<tr><td class="metin" colspan="2" style="padding-top: 20px; padding-left: 5px; ">Fenerbahçeli futbolcuların disiplinsizliği had safhada. Oyuncular, son günlerde spor basınından çok magazin medyasında boy gösteriyor.</td></tr><tr><td class="metin" colspan="2" style="padding-top: 20px; padding-left: 5px; "><p>Bunda Teknik Direktör Christoph Daum'un maçlardan sonra futbolcularıyla yaptığı değerlendirmelerin payı büyük. Futbolcular da kendilerine hiç bakmıyor. Bunları maçlarda kenara alınan isimlerin yaptığı hareketlerden daha iyi anlıyoruz.
<p> Ben bu olaya pek anlam veremiyorum. Çünkü profesyonel biri, hocayı ister sevsin ister sevmesin aldığı para karşılığı sahada kendisinden bekleneni vermek zorunda. Çünkü maaşını Fenerbahçe Kulübü'nden alıyor. Taraftarı da göz önünde bulundurmak gerek. Ekmek parasından kesip stadı dolduranlar için özveri gerekiyor. Ama bakıyorsunuz, uykusunu alamayanlar sahada uyuyor!
<p> Sarı-Lacivertli futbolcular, en kısa sürede savaşçı ve kazanma hırsıyla dolu eski kimliklerine dönmezse kötü gidişat devam eder. Bu noktada yönetime ve Daum'a büyük görevler düşüyor. Bir an önce futbolcuların kenetlenmesi sağlanmalı. Bazıları ununu eleyip eleğini duvara asmış olabilir; ancak özellikle yerli futbolcular inisiyatif almalı. Eğer yapılması gerekenler uygulanmazsa; ancak takımdan gittiklerinde Fenerbahçe'nin büyüklüğünü anlarlar.
<p> Görünen o ki ipler Fenerbahçe'de futbolcuların eline geçmiş. Disipliniyle dikkat çeken Alman ekolünden gelen Daum'un devreye girememesi hayli komik. Fenerbahçe 8'de 8 yapıp göklere çıkarıldığında ilk 3 maç haricinde hep eleştirmiştik. Bugün haklı çıktığımızı görmek bize de mutluluk vermiyor. Beşiktaş derbisiyle başlayan, Kasımpaşa'yla devam eden, Eskişehirspor maçıyla sürdürülen kötü gidişata bakalım 'dur' denilebilecek mi? Bunu Ankaragücü karşısında hep beraber göreceğiz. Ama maçın seyircisiz oynanacak olması Kanarya için büyük bir handikap. Ben her şeye rağmen bugün F.Bahçe'den patlama bekliyorum.
<p> Sportif Direktör Aykut Kocaman'a da ayrı bir paragraf açmak istiyorum. Benim bildiğim kadarıyla sportif direktör; takımdaki her şeyden haberdar olan, ekibi yönlendiren, hocayı gönderip hoca alan bir yönetici. Ancak Aykut Kocaman'ın düzenlediği basın toplantısında huzursuz olduğu her halinden belliydi. Kocaman'ın yetki sınırlarının nereye kadar olduğunu şu an için pek bilmiyoruz. Yaptığı açıklama da dikkat çekici: "Hocanın işine karışmam." O zaman sportif direktör değil, benim anladığım kadarıyla takımın genel menajeri oluyorsun Sayın Kocaman... <br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=926405), [web.archive.org (arşiv bağlantısı)](http://web.archive.org/web/20100109224403/http://zaman.com.tr:80/yazar.do?yazino=926405)
