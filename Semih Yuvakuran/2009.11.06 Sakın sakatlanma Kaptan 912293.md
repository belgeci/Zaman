# Sakın sakatlanma Kaptan

*Semih Yuvakuran 2009.11.06*

<tr><td class="metin" colspan="2" style="padding-top: 20px; padding-left: 5px; ">Deplasmanda rakibini 1-0 mağlup eden Fenerbahçe, o maçta sezonun en iyi futbolu ve mücadelesiyle göz doldurmuştu. Sarı-Lacivertlilerin Romanya'daki mücadeleden sonra oynadığı Galatasaray derbisindeki oyunu da mükemmeldi. Ama ligde son yapılan dış sahadaki Kayserispor maçı, Gaziantep'te olduğu gibi tam anlamıyla hayal kırıklığıydı.</td></tr><tr><td class="metin" colspan="2" style="padding-top: 20px; padding-left: 5px; "><p> Steaua Bükreş, ilk maçın rövanşını almak için İstanbul'a geldi. Ama burası Kadıköy'dü. Saracoğlu'ndan çıkışın zor olduğunu sanırım birileri onlara doğru anlatmamıştı. Sakatlıktan kurtulan kaptan Alex sahadaki yerini aldı. İlk tehlikeli atağı Rumenler gerçekleştirdi. Kapatones'in vuruşu 12. dakikada Steaua'yı öne geçirebilirdi.
<p> Hemen sonrasında Dos Santos öyle bir gol attı ki her şeyiyle akıl doluydu. Aranılan, istenilen Dos Santos yine geliyor gibi. Fenerbahçe taraftarı da onun bu hareketlerini özlemiş. Haftalar önce attığı golün bir kopyasını da Steaua ağlarına gönderdi. Steaua'nın tek gol umudu ve defansımızı biraz zorlamaya çalışan Kapatones, ikinci ciddi ataklarında fırsatçılığını kullandı. Durumu 1-1'e taşıdı. Devre bu skorla sona erdi.
<p> İkinci yarıya F.Bahçe, Daum'un uyarılarıyla hızlı başladı. Ve yine Alex klasiği... Yine duran top. Süper bir orta. Savunmanın belkemiği Bilica'nın golü. Alex'le gelen 3. gole ne demeli? Antrenmansızlıkmış, maç eksikliğiymiş hiç fark ediyor mu onun için? Çıkıyor ve işini yapıyor. Ne diyelim sen sakatlanma Alex.
<p> Emre Belözoğlu yine çok iyi oynadı. Mehmet Topuz'u çok beğendim. Dos Santos'un attığı gol mükemmeldi. Bilica ve Lugano, defansın en sağlam iki adamı. Baroni, Emre ile çok iyi iş yapıyor. Maç boyunca oyunun kontrolünün hep F.Bahçe'de olduğunu özellikle söylemek istiyorum.
<p> G.Saray'ın Dinamo Bükreş ile oynadığı maçı da izledim. Dolayısıyla Romanya futbolunun bitmiş olduğunu gördüm. 15-20 sene evvelki takımlarından eser yok. Nerede Hagi'ler, Lacatus'lar, Popescu'lar... Özerklik onlara hiç yaramamış. Öyle çok üst düzey yetenekte futbolcu izleyemedim. Eskiden onlar bizimle böyle oynarlardı. Şimdi yer değişmişiz, biz onlarla oynuyoruz. Dinamo Bükreş-Galatasaray karşılaşmasından sonra Fenerbahçe'nin de idman yapacağına inandım. Ve F.Bahçe, bu antrenman maçından 3-1'lik galibiyetle ayrıldı. s.yuvakuran@za­man.com.tr<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=912293), [web.archive.org (arşiv bağlantısı)](http://web.archive.org/web/20091107070746/http://zaman.com.tr:80/yazar.do?yazino=912293)
