# Kanarya, kaptan Alex'le güzel

*Semih Yuvakuran 2010.05.02*

<tr><td class="metin" colspan="2" style="padding-top: 20px; padding-left: 5px; ">Lider F.Bahçe, Eskişehirspor maçına çok rahat çıkmış göründü. Bunda Christoph Daum'un Eskişehirspor'u iyi analiz etmesinin rolü büyüktü.</td></tr><tr><td class="metin" colspan="2" style="padding-top: 20px; padding-left: 5px; "><p>Aynı zamanda Eskişehirspor'un güçsüz olduğu kadar isteksizliği de F.Bahçe'nin lehineydi. Bu nedenle konuk takım topa bir türlü sahip olamadı. Aslında Rıza Çalımbay, orta sahayı çok koşan adamlarla kurmuştu. F.Bahçe'ye pas yaptırmamayı düşünmüştü ve boşta bulunan süratli oyuncularına topu aktaracağını planlamıştı. Ancak topu ayağınızda tutamadığınız zaman oyunu da kontrol altına alamazsınız. Bunun üstüne bir de F.Bahçe'nin erken golleri gelince Eskişehirspor ne yapacağını iyice şaşırdı.
<p>Özellikle Sarı-Lacivertliler, sağ kanadını çok iyi kullandı. Eskişehirspor, ilk devrede sol kanadı 3 kişiyle savunmasına rağmen Mehmet Topuz ve Gökhan Gönül, o bölgeyi adeta Londra asfaltına çevirdi. Bu da F.Bahçe'nin sağ kanattan etkili gelmesine neden oldu. Sarı-Lacivertli takım, aynı zamanda orta göbekte bulunan El Saka ve Nadareviç'in arkasına atılan her topta da tehlikeli oldu.
<p>Fenerbahçe'nin bir başka artısı, kaptan Alex'in gününde oluşuydu. Alex, takımının pas trafiğini yöneten isimdi. İstediği zaman F.Bahçe'nin oyun şeklini değiştirdi. Attığı mükemmel frikik golüyle de takımını rahatlattı. Brezilyalı yıldız, oynadığı futbolla da herkesin beğenisini kazandı. Yani Alex istedi mi her şey F.Bahçe için çok güzel oluyor. Alex'in güzel oyunu kadar taraftarının da büyük katkısı vardı galibiyette. Gerçekten Fenerbahçe taraftarı her zaman görevlerini en iyi şekilde yerine getiriyor. Bu seyirciyle herkes iyi futbol oynar. F.Bahçe'yi, oyun olarak geçen hafta Kasımpaşa maçındaki oyununa nazaran daha istekli ve arzulu gördüm.
<p> Tabii ki Fenerbahçe'nin elde ettiği galibiyette Eskişehirspor kalecisi İvesa'nın gününde olmamasının da rolü büyüktü. Avrupa'nın en uzun boylu kalecisi İvesa'nın yediği iki golde de hatalı olduğunu söylemek gerek. Alex'in attığı frikik golü belki çok güzel yere gitti. Ancak İvesa, yer tutmada problem yaşadı. Hırvat kaleci, yediği ikinci golde ise neredeyse tıngır mıngır diyebileceğimiz yumuşak bir vuruşu da içeri aldı. Normal İvesa, bu iki golü de yemezdi.
<p>Son olarak Daniel Güiza'ya da değinmek istiyorum. Daum, çok büyük rakamlara alınan bu oyuncuyu bir şekilde kazanmak istiyor. Güiza'ya baktığımızda hocasının isteğinin yarısı kendisinde yok. Yani istek var ama icraat yok. Ancak Güiza'yı kendine getirebilecek tek bir şey var; o da gol. Adamını kovalıyor, pres yapıyor fakat bunları yaptığı zaman da yoruluyor ve gol pozisyonlarına giremiyor. Bence Güiza'nın yanına bir pivot santrfor lazım. F.Bahçe, Güiza'yı yanlış pozisyonda oynatıyor. Güiza, tek forvet oynamaz. İlla ki yanında bir pivot santrfor koymanız lazım. Güiza'yı Manchester City'nin izlediğini biliyorum. Dün gece de izlediler. Göreceksiniz Güiza, o takıma giderse daha başarılı olacaktır. Eğer Güiza, çift forvet oynatılırsa leblebi gibi gol atar. s.yu­va­ku­ran@za­man.com.tr<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=979518), [web.archive.org (arşiv bağlantısı)](http://web.archive.org/web/20100503143051/http://zaman.com.tr:80/yazar.do?yazino=979518)
