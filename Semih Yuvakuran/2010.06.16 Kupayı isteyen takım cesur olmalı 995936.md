# Kupayı isteyen takım cesur olmalı

*Semih Yuvakuran 2010.06.16*

<tr><td class="metin" colspan="2" style="padding-top: 20px; padding-left: 5px; ">Dünya Kupası'nda G Grubu'nun en zor maçlarından biri oynandı dün. Fildişi Sahili ile Portekiz sahada o kadar tedbirliydi ki, yapılacak en ufak bir hata çok şeye mal olabilirdi.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Bu yüzden de maçı çok keyifli izlediğimi söyleyemem. Bu tip maçları sevmiyorum. Eğer dünya şampiyonu olacaksanız cesur, yürekli ve güzel futbol oynamalısınız. Örnek olarak Almanya maçını verebilirim. Eğer Almanya, tüm maçlarını böyle cesur, yürekli ve disiplinli oynarsa kupanın en büyük favorilerinden biri olur. Ayrıca Mesut Özil'in Türk Milli Takımı'nda oynamamasına kahroluyorum. Ama o Alman Milli Takımı'nda oynamakla doğruyu yaptı. Fatih Terim'in bütün çabalarına rağmen bu oyuncu Almanya'yı seçti. Bu da birilerine ders olsun. Genç milli takımlarda bu oyuncuyu yakalayamayanları tebrik ediyorum (!) Çok büyük bir star kaçtı. Bu da az hata değil.
<p>Dönelim turnuvaya... Göreceksiniz cesur ve yüreğiyle oynayan takım dünya kupasını kaldıracak. Dünkü müsabaka gibi korkak oynayan takımların hepsi de elenecek. Zaten bu gruptan Brezilya elini kolunu sallaya sallaya çıkar. Yalnız Fildişi Sahili'ne son 10 dakikada baktığınızda göstermiş olduğu tempo alkışa değerdi. Adeta maçın favorisi gösterilen Portekiz, sahasına hapsoldu. Fildişi öne geçebilirdi ama olmadı. Çünkü son vuruşları iyi yapamadılar. G.Saray forması giyen Abdulkader Keita, son 10 dakikada oyuna girmesine rağmen canla başla oynadı. Türkiye'de görev yapan oyuncuları ve kendi milli takımlarında oynayan bütün futbolcuları seyrettiğimde keyif alıyorum. Ülkemize bu tip oyuncuların gelmesini istiyorum. TFF'nin çıkarmış olduğu 8+2'ye rağmen bu kriterlere uyan bir oyuncu getiremeyenlere de yazık diyorum. Eğer benim Türk oyuncum getirilen yabancıdan iyiyse, o yöneticinin başarısından söz etmek mümkün değil. O yüzden Federasyon'a sesleniyorum: Kendi milli takımlarının hiçbir kategorisinde oynamayan oyuncuların transferine izin vermeyin. Çünkü paralar sokağa atılacak, arkadan gelecek gençlerimizin önüne engel konulacak. O yüzden buna müsaade etmeyin.
<p>Fildişi-Portekiz mücadelesinde pozisyon çok azdı. Orta saha şeklinde geçti. Ronaldo'yu çok etkisiz gördüm. Deco biraz oynadı. Bu iki oyuncuyu kendi takımlarında hayranlıkla izliyorum. Milli takımlarında doymuş gibiydiler. Ülke takımında aç oyuncuya ihtiyaç var. Bu tip oyuncuların ön plana çıkması lazım. Fildişi ve Portekiz gibi ekipleri izlediğimde, Türk Milli Takımı'nın Afrika'da olmamasına bir kere daha üzüldüm. Çoğundan iyi takımdık. Ve orada keyifle heyecanla seyircileri ayağa kaldıracaktık. Bu turnuvada ilk dördü zorlayabilirdik.</p>
</p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=995936), [web.archive.org (arşiv bağlantısı)](http://web.archive.org/web/20100817034850/http://www.zaman.com.tr:80/yazar.do?yazino=995936)
