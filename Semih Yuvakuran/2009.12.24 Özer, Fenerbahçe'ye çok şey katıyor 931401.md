# Özer, Fenerbahçe'ye çok şey katıyor

*Semih Yuvakuran 2009.12.24*

<tr><td class="metin" colspan="2" style="padding-top: 20px; padding-left: 5px; ">Ligi lider olarak tamamlayan Fenerbahçe, Türkiye Kupası'na da gözünü dikti. 26 yıldır kupaya hasret olan Sarı-Lacivertliler, hep son anda kaybettiği şampiyonluğu bu sene çok arzu ediyor.</td></tr><tr><td class="metin" colspan="2" style="padding-top: 20px; padding-left: 5px; "><p> Fenerbahçe, uzun senelerdir Süper Lig hedefiyle yanıp tutuşan ve hep çıkmayı kılpayı kaçıran İzmir ekibi Altay'la karşılaştı. Altay tecrübesiz bir takım. Ancak 35. dakikaya kadar çok iyi mücadele ettiler. Futbolu çirkinleştirmeden ve korkusuzca F.Bahçe'nin üzerine gittiler. Dün akşamki karşılaşma, son dönemde yıldızı parlayan ve F.Bahçelilerin sevgilisi haline gelen Özer Hurmacı'nın maçıydı. Özer, oynadığı futbol ve attığı gollerle "Beni izlemeye devam edin." diyordu. Genç Özer, hem Milli Takım'a hem F.Bahçe'ye çok şeyler katacak. Bu form grafiğini hep korumalı ve üzerine koymalı.
<p> Sarı-Lacivertliler, kaptan Alex, Volkan Demirel, Güiza, Gökhan Gönül ve Emre Belözoğlu'ndan yoksun bir kadroyla mücadele etti. Daum, yedek ağırlıklı bir kadroyla oynadı. Alman hocanın, kulübeyi sadece bu maçlarda hatırlamaması gerekiyor. Bu tip maçlar yedekler için de bulunmaz bir fırsattır. Daum'a sesleniyorum: "Yedekleri sadece bu maçlarda hatırlama, ligde de oynat. Eğer böyle yaparsan oyuncuların performansını artırırsın." Son haftaların suskun yıldızı Mehmet Topuz ise iyi oyununu golle süsledi. Daum'a soruyorum: Neden ısrarla Bekir'i sağ bekte oynatıyorsun? Evet, her oyuncu her yerde oynar ama, sen onu en iyi performansı alacağın yerde oynatırsan takım için daha iyi olur. Sol bekte forma giyen Dos Santos, Roberto Carlos'u aratmayacak gibi. Brezilya Milli Takımı'nda da bu bölgede mücadele eden Santos, zayıf Altay karşısında güzel bir futbol ortaya koydu.
<p> Kaleci Volkan Demirel'in yerine görev yapan Volkan Babacan'ın performansını da beğendim. Volkan, biraz daha çalışırsa Volkan Demirel'i keser diye düşünüyorum. Bir çift söz de golcü Semih Şentürk için söylemek istiyorum: Önceki senelerde oynadığın her maçta goller atardın. Oyuna girdiğin andan itibaren gol atmak için büyük çaba gösterirdin. Ne oldu sana Semih? Çalışmazsan gol yollarında etkili olamazsın. Bir an önce kendini toparla. Çünkü sana yakışan da bu. Fenerbahçe seyircisinin sana ihtiyacı var.
<p> Son olarak taraftara... Bu tip maçlara nedense Fenerbahçe taraftarı ilgi göstermiyor. Bunu çözemedim. Esas böyle maçlara geleceksiniz ki hem takımınızı destekleyip hem de bol gol görme fırsatını yakalayacaksınız.
<p>s.yu­va­ku­ran@za­man.com.tr<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=931401), [web.archive.org (arşiv bağlantısı)](http://web.archive.org/web/20100210150050/http://www.zaman.com.tr:80/yazar.do?yazino=931401)
