# Avni Aker'de futbol kazandı

*Semih Yuvakuran 2010.08.24*

<tr><td class="metin" colspan="2" style="padding-top: 20px; padding-left: 5px; ">Bence Aykut Kocaman, Trabzonspor karşısında macera aradı. Ben de Özer'i tutuyorum; ama dünkü maç için Stoch tercih edilmeliydi. Nitekim oyuna girer girmez Fenerbahçe lehine getirdiği hareketlilik ve gol pasıyla kendisini ispatladı. Stoch'un ilk 11'de forma giymesi gerekirdi.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Kadroları elime aldığımda Stoch'u göremediğimde çok şaşırdım.
<p> Fenerbahçe'nin çift forvet düzeni başına sorun açtı. Semih ve Niang denemesi Saracoğlu'nda yapılmalıydı. En büyük yanlış Özer-Stoch ve Alex'in görevinin Semih'e verilmesi. Yani iki büyük hatayla maça başlandı. Böyle olunca da orta sahayı da Trabzonspor teslim aldı. 15. dakikada skor 2-0'a geldi. Fenerbahçe tarihi bir skorla da mağlup olabilirdi. Trabzonsporlular topu her aldıklarında yüzde yüz pozisyona girdiler. İkinci yarıya baktığınızda 46, 48 ve 54. dakikalarda kaçan üç net pozisyon ve bir de penaltı...
<p>Fenerbahçe'nin mağlubiyetinde önemli bir faktör de kaleciydi. Genç Mert, Volkan Demirel'in sakatlığında kaleyi devraldı, ama şaşkına döndü. Kurtardığı penaltıyla kendine gelse de Volkan kadar güven vermedi. F.Bahçe'nin UEFA Avrupa Ligi'ndeki PAOK maçında çok dikkatli olması lazım. Emre Belözoğlu'nun performansına gelince; bir şeyler yapmaya çalıştı ama yanındaki Baroni sanki dün akşam sahaya çıkmamış gibiydi. Onun çok kötü olması Emre'yi de zor durumda bıraktı. Bundan önceki maçlarda bu ikilinin performansı hem F.Bahçe defansını hem de forveti rahatlatıyordu.
<p> Mehmet Topuz ise toparlanmaya başladı. Gol attı; ancak kaçırdığı da var. Bir saniye geç kalmasa belki de F.Bahçe'nin beraberlik golünü kaydedecekti. Gökhan Gönül'de de düşüş başladı. Ama normaldir. Şu ana kadar F.Bahçe'nin en iyi oynayan ismiydi. Tekrar toparlanacağını düşünüyorum. Bana göre Trabzonspor, ikinci yarıda Fenerbahçe'den korktu. 1996 yılındaki olayı yaşamamak için Şenol Güneş de önlemlerini artırdı. Buna rağmen goller hariç 4 tane yüzde yüz pozisyon yakaladı. Net gol pozisyonları da buldular. Dünkü maç defans ve forvetlerindi. Çünkü top bir o kalede, bir bu kaledeydi. Ve ataklar hep tehlikeliydi. Aslında tam bir futbol gecesiydi. Keşke bütün maçlar bu kadar keyifli olsa. s.yu­va­ku­ran@za­man.com.tr</p>
</p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1019390), [web.archive.org (arşiv bağlantısı)](http://web.archive.org/web/20101024143237/http://www.zaman.com.tr:80/yazar.do?yazino=1019390)
