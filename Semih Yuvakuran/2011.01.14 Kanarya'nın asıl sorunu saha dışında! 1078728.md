# Kanarya'nın asıl sorunu saha dışında!

*Semih Yuvakuran 2011.01.14*

<td class="columnist-detail">
<p>Fenerbahçe'yi sezonun ilk yarısında nerede bıraktıysak orada bulduk. Yeni Malatyaspor gibi takımlar bu tip maçlarda varını yoğunu ortaya koyuyor.</p>
<p>
<div id="haberMetinDiv">
<p>Dün de öyle oldu. Zaten bütün maçlarda böyle oynasalar açık ara lider olmaları lazım. Ama 2. Lig Beyaz Grup'ta 11. sıradalar. Kanarya mücadeleye başlarken konsantrasyonu sıfırdı. Devre arası kampı yapmazsınız; ancak tesislerinizde 10 gün çalışırsınız. Demek ki diğer kulüpler yanlış yapıyor, Fenerbahçe doğru! Kamplar arkadaşlık ortamını pekiştirir. Orada küsler barışır, dostluk ilerler. Dünyanın en iyi futbolcularını dahi alsanız birlikteliği sağlayamıyorsanız nafile. Dünyanın en iyi futbol oynayan takımı Barcelona bile işi ciddiye alıyor.
<p> Fenerbahçe, Yeni Malatyaspor karşısında büyük bir hezimete uğradı. Takımda problemlerin olduğu zaten gün gibi ortadaydı. Sahanın dışındaki kopukluklar, oyuna da yansıdı. Arkadaşlık ortamını yakalayamayan hiçbir takım başarılı olamaz. Sahada mücadele etmeyen, tekme yiyen arkadaşına yardıma gitmeyen, ekip halinde hakeme itiraz etmeyen bir topluluk, takım olamaz. Fenerbahçe'nin en büyük eksikliği bana göre bu. Defans, orta saha ve forvet arasında en az 25-30 metre var. Kanaatimce hocalar dahi birbirleriyle anlaşamıyor. Maçı döndürecek, Aykut Kocaman'ı uyandıracak yardımcılara ihtiyaç var. Her şeyi de Kocaman'a yüklemek de çok yanlış. Bir teknik adam tek başına her şeyi göremez. Avrupa'da yardımcılar kağıt ve kalemle hep hocaları ikaz ediyor, problem olan yerleri gösteriyor. Böylece başarı geliyor.
<p> Gökhan Gönül ile Alex'in yokluğunu F.Bahçe çok aradı. Yobo idare etti. Lugano attığı golün haricinde ceza sahasında yediği çalımlarla sivrildi! Stoch da problem. Caner'i hiç göremedik. Sol bek oynamayacağını ispatladı. Malatyaspor'un bütün tehlikeli atakları Caner'in kanadından geldi. Caner atağı düşünürken, defans problem yaşıyor. Fenerbahçe'nin en büyük eksikliği defalarca altını çizdiğimiz gibi takım oyunu. Önce dışarıda takım olunacak, bu da sahaya yansıtılacak. Vedat İnceefe'nin başında olduğu Malatyaspor ise dünkü maçta çok başarılıydı. Ancak sonuçta kendi liglerindeki sıralamada aynı başarıyı göremiyoruz. Zaten böyle oynasalar üst basamaklarda değil, açık ara lider olmaları gerekir. Vedat kardeşime seslenmek istiyorum; takımın çok iyi. Ama şu an şampiyonluk gibi büyük bir hedef koymak hatalı olur. O sebeple inanırsanız ve bu ekibin iskeletini korursanız bu sezon olmasa bile gelecek sezon bir üst grupta mücadele etme şansını yakalarsınız. Lakin her karşılaşmayı Fenerbahçe maçı gibi önemseyip, mücadele etmelisiniz. </p></p></p></div>
</p>
<a href="http://web.archive.org/web/20110114211052/mailto:s.yuvakuran@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1078728), [web.archive.org (arşiv bağlantısı)](http://web.archive.org/web/20110114211052/http://zaman.com.tr:80/yazar.do?yazino=1078728)
