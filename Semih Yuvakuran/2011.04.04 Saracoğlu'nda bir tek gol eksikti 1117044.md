# Saracoğlu'nda bir tek gol eksikti

*Semih Yuvakuran 2011.04.04*

<td class="columnist-detail">
<p>Takım olarak baktığımızda Fenerbahçe, maçın başından sonuna kadar üstündü.</p>
<p>
<div id="haberMetinDiv">
<p> Gol arayan, arzulu oynayan, baskı kuran bir ekip vardı sahada. Lakin organize olmada problem yaşadılar. Ancak karşısında Kanarya'nın böyle oynayacağını bilen ve hazırlıklarını buna göre yapan bir Bursaspor vardı. Saracoğlu'ndaki mücadele derbi havasındaydı. Konuk takımdaki tek problem final paslarıydı. Topları daha iyi kullanabilselerdi Kadıköy'den galibiyetle ayrılmaları işten bile değildi.
<p> Sarı-Lacivertlilerin kadrosu ilk bakışta doğru gibiydi. Emre Belözoğlu ile Selçuk'un olmayışı çok büyük bir eksiklikti. Emre Belözoğlu'nun yokluğu Aykut Kocaman'ı da sıkıntıya soktu. O mücadelesi ve topu çok çabuk kullanmasıyla Fenerbahçe'nin en büyük kozuydu. Hırsını tribünlerdeki taraftarlar da çok aradı.
<p> Alex de dün onun eksikliğini çekti. Kazanılan topların olumlu şekilde ileriye taşınmasını sağlayacak kimsenin olmayışı, mücadelenin berabere bitmesine yol açtı. Özer ile Mehmet Topuz hücum anlamında başarısızdı. Gökhan Gönül ile Santos ileri ucu düşündü. Ancak Niang, Santos'a yardımcı olmadı. Gökhan Gönül ise Özer'den destek buldu. İlk yarıda özellikle sol kanat büyük açıklar verdi. Caner-Dia ve Gökay-Özer değişikliklerinde Stoch tercih edilmeliydi. Kapanan takımlara karşı çabuk ve kısa boylu oyuncular çok etkili olurlar. Slovak yıldız mutlaka oyuna dahil olmalıydı.
<p> Semih ile Niang'la maça başlayan Kocaman'ı eleştirmek doğru değil. İlerleyen dakikalarda bu değişimin tutmadığını yedek kulübesi de gördü ve ikinci yarıda hemen yeni isimleri sahaya sürdü. Dia ise kesinlikle sahaya daha önce adım atmalıydı. Emre ile Selçuk'un yokluğunda Özer Hurmacı'nın forma bulması normal. Ben kamuoyunda hakim olan "Aykut Kocaman, Özer'i ayrı tutuyor." yorumlarına katılmıyorum. Emre ile Selçuk olsaydı bence dün gece şans bulamazdı.
<p> 85'te Alex'in kafa şutunda İvankov'un muhteşem refleksiyle çıkarması da mücadelenin kırılma anıydı. Aslında sahadaki tüm futbolcuları kutlamak lazım. Saracoğlu'ndaki tek eksiklik futbolun meyvesi olan goldü. Bursaspor ise orta sahayı kalabalık tuttu. Kontratak futbolunu gayet iyi oynadı. Kademe anlayışları ve yardımlaşmaları üst seviyedeydi. Fakat final paslarında doğru kararlarla uygulayamadılar. Eğer bunu yapabilselerdi Kadıköy'den üç puanla ayrılabilirlerdi. Son şampiyona yakışır bir şekilde mücadele ettiler, onları da kutluyorum. Kazansalardı, "Şampiyonluk da biz de varız." diyeceklerdi; bu sebeple iyi konsantre olduklarını düşünüyorum.
<p> Son olarak hakemin performansına da değinmek istiyorum. Semih'in elle aldığı top kanımca sarı kart değil. Volkan Demirel'in kartı da bence yanlış, çünkü ilk harekette Volkan'a faul var. Ancak Semih'e yapılan harekette penaltı tartışmaları yersizdi. Önce rakibi tutan Semih'ti. Geri pas itirazları da yersizdi. </p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1117044), [web.archive.org (arşiv bağlantısı)](http://web.archive.org/web/20111213100849/http://zaman.com.tr/yazar.do?yazino=1117044)
