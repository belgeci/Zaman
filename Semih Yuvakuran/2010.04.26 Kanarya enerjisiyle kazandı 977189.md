# Kanarya enerjisiyle kazandı

*Semih Yuvakuran 2010.04.26*

<tr><td class="metin" colspan="2" style="padding-top: 20px; padding-left: 5px; ">Fenerbahçe şampiyonluğa oynamasına rağmen Kasımpaşa karşısında ilk devre gösterdiği performans hiç açıcı değildi. Sarı-Lacivertli seyirciler ise daha çok kontrollü futbolu benimseyen Fenerbahçe'den bir an önce gol bulmasını istedi.</td></tr><tr><td class="metin" colspan="2" style="padding-top: 20px; padding-left: 5px; "><p>Hatta taraftarlar adeta uyuyan Kanarya'yı yaptıkları tezahüratlarla uyandırmaya çalıştılar. İkinci yarı ise Kasımpaşa'nın geriye yaslanmasıyla Fenerbahçe üstün gözüktü ve rakip kalede üst üste pozisyon bulmaya başladı, 67. dakikada maçın ilk ciddi atağını gerçekleştirdi. Özer'in mükemmel pasında topla buluşan Güiza, penaltı noktası üzerinden meşin yuvarlağı auta gönderdi. Fakat burada Fenerbahçeli taraftarları tebrik etmek lazım. Güiza'yı sürekli desteklediler. İşte seyirci böyle olmalı. Sabırla gol bekleyip takımlarını desteklediler.
<p> Dakikalar ilerledikçe güç, kalite ve tecrübe yavaş yavaş maça damgasını vurmaya başladı. Ve nitekim Sarı-Lacivertli takım atılması gereken golü de atamayıp, 76. dakikaya kadar iyi oynayan tecrübeli kaleci Murat Şahin'in yanlış zamanlama hatasıyla golü buldular. Tabii ki Fenerbahçe'nin kötü bir performans sergilemesinde maçın gündüz oynanmasının da etkili olduğunu düşünüyorum. Bunun yanı sıra şampiyonluk stresi de Fenerbahçe'nin futbolunu olumsuz etkilemiş olabilir. Sonuçta sinirlerine hakim olan, sabreden ve disiplinden hiçbir zaman kopmayan Sarı-Lacivertliler, Kasımpaşa gibi güçlü bir virajı kolay olmasa da geçmesini bildi.
<p> Özellikle uzun bir aradan sonra ilk 11'de forma şansı yakalayan Bekir İrtegün için ayrı bir paragraf açmak istiyorum. Kasımpaşa karşısında belki de hatasız oynadı ve attığı golle de takımına altın değerinde bir 3 puan kazandırdı. Lugano ile sanki yıllardır birlikte oynuyormuş gibiydi. Özellikle kademe anlayışı mükemmeldi. Fenerbahçe'de Bekir gibi Mehmet Topuz'u da bu maçta iyi buldum. Çok çalışan ve sürekli rakip kaleye gitmeyi düşünen Topuz, son vuruşlarda daha dikkatli olsa daha faydalı olacak.
<p> Kasımpaşa ise ikinci yarıda adeta Fenerbahçe'nin ekmeğine yağ sürdü. Yılmaz Vural, anlamsız bir şekilde kontratak futboluna döndü. Ayrıca Yılmaz hoca, oyuna çok geç müdahale etti. Tecrübeli teknik adam, tek forvet oynayan Cenk İşler'in yalnız kaldığını ancak 73. dakikada fark etti ve Gökhan Güleç'i oyuna aldı. Zaten daha çok yaşlı futbolculardan kurulu Kasımpaşa, maçın son 20 dakikasında oyundan iyice düşmüştü. Fenerbahçe, Bekir'in attığı golden sonra yakaladığı fırsatları gole çevirse farklı bir galibiyete imza atabilirdi. <br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=977189), [web.archive.org (arşiv bağlantısı)](http://web.archive.org/web/20100427080816/http://zaman.com.tr:80/yazar.do?yazino=977189)
