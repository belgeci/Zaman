# Bu futbola 1 puan bile çok

*Semih Yuvakuran 2009.11.02*

<tr><td class="metin" colspan="2" style="padding-top: 20px; padding-left: 5px; padding-right: 10px;">Geçen hafta çok önemli bir sınavdan başarıyla geçen Fenerbahçe, Galatasaray karşısında hem skor, hem oyun olarak mükemmel oynamıştı. 3-1'lik galibiyetle de alkışı hak etmişti. Bu kez rakip, ligimizin renkli takımlarından ve üst sıraları hedef seçen Kayserispor'du.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Galatasaray maçında en uçta oynayan Kazım, dün gece sakat Alex'in yokluğunda onun görevini üstlenmiş gibiydi. Daniel Güiza'nın arkasında yer aldı. 20. dakikaya kadar ortada geçen karşılaşmada Kayserispor öyle bir gol yedi ki tebessüm ettik. Sanırım Süleymanou, Brezilyalı Cristian'ın uzak mesafeden vuracağını tahmin edemedi. Meşin yuvarlağın yere çarpması da onu yanılttı. Sarı-Lacivertliler 1-0 öne geçerken Cristian da Fenerbahçe'ye geldiğinden beri gösterdiği performansın semeresini almış oldu. Gole kadar iki tarafın da atağını göremedik. Yani pozisyonsuz ilk devrede trajikomik bir gol...
<p>İkinci 45 dakikanın başında oyun biraz hareketlenir gibi oldu. Fenerbahçe 1-0'lık skor üstünlüğüne güvenirken Kayserispor'un ataklarına maruz kaldı. 70. dakikada Cangele sağdan ceza alanına girerken Roberto Carlos'un kolundan çekmesiyle yere yığıldı. Hakem beyaz noktayı işaret ederken günün iyi isimlerinden Arjantinli Cangele skora denge getirdi. Daum, Vederson-Semih Şentürk değişikliğiyle 3 puanı aradı. Golü koklayan Kayserispor ise üst üste yakaladığı net fırsatları cömertçe harcadı.
<p>Daum'un yaptığı en kritik hatalardan biri de Kazım'ı oyundan alıp yerine Dos Santos'u sahaya sürmesiydi. Her şeye rağmen Emre Belözoğlu'na ayrı bir paragraf açmak gerekiyor. Koşuyor, mücadele ediyor, güçlü fiziğiyle rakiplerini yıldırıyor. Daniel Güiza ise her zamanki gibi sahada dolandı durdu. Kanarya zorlu fikstürü kayıpsız atlatıyordu; ancak dün gece çekirge sıçrayamadı. Fenerbahçe kalesini bunaltan Sarı-Kırmızılılar biraz daha becerikli olabilseydi sahadan galibiyetle ayrılmaları sürpriz olmayacaktı. Volkan Demirel, Kayseri ataklarında kalesini başarıyla savunurken, Tolunay Kafkas'ın yedek kulübesindeki heyecanı görülmeye değerdi.
<p>Bu hafta izlediğim birçok maçta ise ya benim keyfim yoktu ya da takımlarımız o keyfi bize sunamadı. Ankaragücü'nü yenen Beşiktaş heyecansız, kalitesiz ve temposuz bir 90 dakika oynadı. Sivasspor'u geçen Galatasaray da aynı... s.yu­va­ku­ran@za­man.com.tr<br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=910583), [web.archive.org (arşiv bağlantısı)](http://web.archive.org/web/20091103054536/http://www.zaman.com.tr:80/yazar.do?yazino=910583)
