# Bireysel başarılar her zaman kazandırmaz!

*Semih Yuvakuran 2010.12.19*

<td class="columnist-detail">
<p>Fenerbahçe'yi Sivasspor karşısında beğenmedim. Sarı-Lacivertli renklere gönül verenlerin hepsinin aynı kanaatte olduğunu düşünüyorum. Kimse iyi oynayamadı.</p>
<p>
<div id="haberMetinDiv">
<p>Alex, Gökhan Gönül ve Cristian Baroni dışında sivrilen isim yoktu. Özellikle Mehmet Topuz'un kanatları zorlayamaması ve öne çıkmaması F.Bahçe'yi takım olarak kötü gösterdi. 90 dakika boyunca etkisiz kaldı.
<p> Tamam; Bursaspor ile Trabzonspor kazanmış. Psikolojik açıdan problem yaşayabilirsiniz. Ancak seyirciniz önünde oynuyorsunuz, organize geliştirilmiş bir tane atak yok. Duran top olacak, onu da Alex ya da Niang atacak. Baroni hücuma destek verip gol atacak! Şahsi becerilerle alınan maç ne taraftarı memnun eder ne de futbolcuyu. Dünkü karşılaşma, F.Bahçe'nin mutlaka kazanması gereken bir maçtı. Bu sebeple futbolcular stresli ve telaşlıydı. Lakin siz F.Bahçe'siniz. Bir tane oyuncunuzun değeri, tüm Sivasspor takımına eşdeğer.
<p> Buna karşın Fenerbahçe, daha önce 60. dakikadan itibaren yoruluyordu. Ama kondisyon olarak dünkü maçta 90 dakika mücadele eden oyuncular sahadaydı. Kanarya'da un var, şeker var, her şey var; ancak helva bir türlü yapılamıyor. Helvayı yoğuracak kişilerin takımı çok iyi çalıştırmaları gerekiyor. Bol pas yapmak önemli değil. Avrupa'da da çok pas yapılıyor. Fakat terse döneceksin, sonra dikine oynayacaksın. Fenerbahçe bunu gerçekleştiremiyor.
<p> "Caner mi yoksa Stoch mu, Santos mu Niang mı?!" sorusunu herkes soruyor. Ben Santos ile Niang'ın daha etkili olacağına inanıyorum. Özellikle Santos'un kazanılması gerekiyor. Çünkü tribünler görsellik de istiyor. Bu da Santos'ta fazlasıyla var. Dia gibi etkisiz bir futbolcu daha görmedim. F.Bahçe gibi takımda oynayan santrforun hâlâ golü yok!
<p> Aykut Kocaman'ın yerinde olsam Dia'nın yerine kesinlikle Semih'le başlardım. Çünkü Dia'nın formsuz olduğu aşikâr, Semih'le başlansaydı, gol yollarında daha çok pozisyon bulunurdu. Semih'i son 20 dakikada oyuna alıp her maç iyi oyunun yanı sıra gol bekleyemezsiniz. Gol atıyor, hemen kenara! Semih neredeyse futbolcu bırakacak; ama henüz F.Bahçe'nin as elemanı olamadı. Üç puanı getiren Alex de çok iyi oynamadı, ama her pozisyonda yine o vardı. Frikikte, kornerlerde... Pozisyona giren o, tekmeye giren o, frikikte pozisyonu oluşturan o. Alex'i çıktığınızda F.Bahçe karşı kaleye dahi gidemiyor. Santrfor oynayanın bir tane golü yok, Alex'in 12 golü var. Daha ne söylenebilir.
<p> Sivasspor ise neredeyse 11 kişi defans yapacaktı. Savunma ağırlıklı oynarsın; ancak kaptığın topları orta sahada paslarla kullanırsın. Biraz güveni olsaydı Yiğidolar F.Bahçe'ye gol atardı. 90 dakika boyunca isabetsiz pas yaptılar. Böyle anti futbolla kazansalar hak etmeyeceklerdi. 
<p>s.yu­va­ku­ran@za­man.com.tr</p></p></p></p></p></p></p></div>
</p>
<a href="http://web.archive.org/web/20101220030656/mailto:s.yuvakuran@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1067159), [web.archive.org (arşiv bağlantısı)](http://web.archive.org/web/20101220030656/http://www.zaman.com.tr:80/yazar.do?yazino=1067159)
