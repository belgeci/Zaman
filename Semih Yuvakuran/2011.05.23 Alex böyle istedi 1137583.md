# Alex böyle istedi

*Semih Yuvakuran 2011.05.23*

<td class="columnist-detail">
<p>Süper Lig'in ilk yarısına baktığımızda sanırım hiç kimse F.Bahçe'nin şampiyon olacağına inanmıyordu. Lakin Trabzonspor Kanarya'dan daha öndeydi.</p>
<p>
<div id="haberMetinDiv">
<p>
Ancak ligin ikinci devresinde roller değişti. Formunu yükselten Sarı-Lacivertli futbolcular bunun semeresini de almayı başardı. Bu noktada Başkan Aziz Yıldırım'ın katkılarını da unutmamak lazım. Çünkü Alex'in takıma tekrar kazandırılmasında, Santos'un tekrar futbola döndürülmesinde, Stoch'un yerini yeniden almasında başrolü oynadı.
<p>
Fenerbahçe'de Süper Lig'in ikinci bölümünde birbirlerini anlayan bir takım oluştu. Bu arkadaşlık ortamının oluşmasında yönetim başta olmak üzere teknik heyeti de kutlamak lazım. En başta kaptan Alex de Souza'yı elbette. Çünkü o çok istedi ve Sivas'ta olduğu gibi her maçta ön plana çıktı. Brezilyalı, Türkiye'ye gelmiş geçmiş en iyi yabancılardan. Bu sene de lige damgasını vurarak bunu ispat etti. Alex hakkında konuşmak bile yersiz. Çünkü o sahada her şeyi fazlasıyla söylüyor. Böyle bir yıldız her takıma lazım. Alex'siz bir sistemde Brezilyalıları düşünmeniz imkânsız. Elinizde Alex gibi bir star varsa ondan en iyi şekilde yararlanmalısınız.
<p>
Emre Belözoğlu da sezonun ön plana çıkan isimlerinden. İkinci yarıdaki performansı alkışı hak etti, klasını ispatladı. Gökan Gönül de lige damgasını vuranlardan biriydi. Sivas'ta oyundan çıktığında F.Bahçe'nin sağ tarafının nasıl bocaladığını gördük. Bekir toparlayana kadar Sivas'ın golü geldi. Aykut Kocaman'ı ayrıca tebrik ediyorum. Önümüzdeki senelerde de devamını diliyorum. Böyle güzel bir şampiyonluk Aykut Hoca'ya nasip oldu. Kocaman da gerek duruşuyla, gerekse liderlik vasfıyla oyuncularını ateşlemesini bildi. Bazen eleştiriler aldı, ancak bildiği doğrulardan vazgeçmedi.
<p>
Trabzonspor'a gelince; öncelikle Karadeniz temsilcisi ligin ilk yarısı sona erdiğinde kendisini şampiyon gibi gördü. Bu da büyük bir rehavete yol açtı.  Futbolun şakaya gelmediğini bir şekilde bu sene de yaşadık. Bu bir derstir. F.Bahçe bu dersi iki kez yaşadı. Ama önemli olan bu olaylardan sonuçlar çıkarmak. Gelecek yıl aynı şekilde, eksik yerlerinize iyi oyuncular alarak sezona iyi hazırlanmalısınız. Bu senenin bittiğini, gelecek sezonda da Trabzonspor'un aynı yerden devam etmesi gerektiğini vurgulamak lazım. Bunu  teknik heyet ve futbolcu, özellikle de seyircinin görmesi gerek. 1996'daki dramdan sonra Trabzon'un ilk defa bu sene inatçı olduğunu ve ligi son ana kadar kovaladığını gördük. Bu duruşunu kaybetmemeleri lazım. Bu şampiyonluk Fenerbahçe seyircisine ve camiasına hayırlı olsun.
<p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1137583), [web.archive.org (arşiv bağlantısı)](http://web.archive.org/web/20111213103448/http://zaman.com.tr/yazar.do?yazino=1137583)
