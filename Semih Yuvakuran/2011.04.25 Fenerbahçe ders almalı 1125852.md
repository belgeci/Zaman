# Fenerbahçe ders almalı

*Semih Yuvakuran 2011.04.25*

<td class="columnist-detail">
<p>Rakibi küçümsemenin ne kadar kötü olduğunu bir kez daha gördük. Mahallede maç oynarken dahi bu kurala dikkat etmek lazım.</p>
<p>
<div id="haberMetinDiv">
<p>Bu disiplini sadece Almanlarda görüyorum. Oyunun hakimiyetini hiçbir zaman kaybetmiyorlar. Dünkü Bucaspor galibiyeti Fenerbahçe için büyük bir ders. Kanarya, Trabzonspor'un puan kaybetmesiyle büyük bir rehavete kapılmış. "Nasıl olsa mağlup ederim." fikriyle hareket eden bir ekip 3-1 geriye düşüyorsa bunu sorgulamak gerek. Artık ne kadar dikkatli olunması gerektiğini dün yönetim, teknik heyet ve futbolcular çok iyi algıladı. Nitekim Sarı-Lacivertlilerin kaçan iki şampiyonluğu ortada.
<p> Gökhan Gönül'ün müthiş performansı ve Alex de Souza'nın iki golünün yanı sıra aylardır ortalıkta görünmeyen Güiza'nın ilk topla buluştuğu pozisyonda golü bulması bence Allah'ın bir lütfuydu. Santos'un golü ise nokta oldu. Bence bu mücadeleyi kulübe zenginliği kazandırdı. Stoch ile Güiza'nın performansı çok iyiydi. Yani oyuna dahil olan çok iyi işler yaptı. Slovak Stoch, rakibin defansını çorba gibi karıştırdı.
<p> Niang'ın yerine oynayan Semih Şentürk ise çok farklı bir profil çiziyor. Karşılaşmaya ilk 11'de başladığında çok da görünmüyor. Oyuna sonradan girince daha faydalı oluyor. O zaman kafamda, "Semih yorgun defanslara karşı daha başarılı oluyor." düşüncesi oluşuyor. Emre Belözoğlu'na artı paragraf açmak istiyorum. Rakibin ataklarını kesiyor, golünü atıyor. Avrupai bir gol attı. Alkışı fazlasıyla hak ediyor.
<p> Fenerbahçe ilk golü 'sıfır' pozisyonla buldu. Emre'nin golü bu açıdan çok önemliydi. Aykut Kocaman'ın oyuna Stoch'la başlaması daha doğru olurdu. Çünkü Niang'ın yokluğunda yabancı kontenjanını Slovak oyuncuyla doldurmalıydı. Rakibin kapanacağı belliydi, savunmanın kilidini açacak isim de Stoch'tu. Kocaman hatasından geç de olsa dönmesini bildi.
<p> Kanaatimce Fenerbahçe'de stres yok, vurdumduymazlık var. Mücadele edilir, goller yenilir; ancak bu kadar basit olmamalı. Volkan Demirel'in dahi dün gece konsantrasyonu yoktu. Üç atakta üç gol yedi. Tüm bunlara rağmen Fenerbahçe'nin bundan sonraki haftalarda aynı hatayı yapacağını sanmıyorum.
<p> Penaltı pozisyonuna gelince; tartışmaya yol açabilecek bir andı. Fakat bundan önceki maçlara bakıldığında Fenerbahçe'nin birçok penaltısı verilmedi. Üzerinde çok durmaya değer bulmuyorum. Sözü Güiza'ya taşımak istiyorum. Uzun aradan sonra golle dönerek mutluluk gözyaşları döktü. Kendisi açısından çok hoş bir geceydi. Süper bir yeteneğin, Avrupa gol kralının dönüşüne şahitlik etti.
<p> Peki Bucaspor niye kaybetti? 3-1'den sonra katı defans yapıp kontratağa yönelmeleri gerekirdi. Oyun taktiklerini ikinci yarıda uygulayamadılar. Skor avantajından sonra iki hızlı adamla gol arasalar sonuç çok farklı olabilirdi. "Maçı kazandık" havasına girince oyunun rengi değişti. </p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1125852), [web.archive.org (arşiv bağlantısı)](http://web.archive.org/web/20111213100557/http://zaman.com.tr/yazar.do?yazino=1125852)
