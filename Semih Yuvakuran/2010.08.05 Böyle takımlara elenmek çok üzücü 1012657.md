# Böyle takımlara elenmek çok üzücü

*Semih Yuvakuran 2010.08.05*

<td class="columnist-detail">
<p>Young Boys, ilk maçtaki gibi rahat ve etkili oynadı. Şükrü Saracoğlu'nda da hayli başarılıydılar. Fenerbahçe'ye baktığımızda beklediğimizin sahada yansıtılmadığına şahit olduk.</p>
<p>
<div id="haberMetinDiv">
<p>Rakip oyun İsviçre'de olduğu gibi her daim kontraya çıktı. Süratli oynadılar ve baskı kurarak pozisyon bulmaya çalıştılar. Mücadelenin geneline baktığımızda Young Boys'un kalemize çektiği şutlardan oyunun seyrini daha iyi anlayabiliyoruz.
<p>Alex, ikinci yarıda oyundan alındı. Çünkü ilk 45 dakikada çok kötüydü. Elbet kaliteli bir yıldız ama ne zaman ne yapacağı belli olmuyor. Son dönemlerde de formu hayli geriledi. Bence sahada kalmalıydı. İleri uçta görev yapan Gökhan Ünal'ın ise bu takımda bu sezon forma giymesi çok zor. Ben sahada yeni forvet transferinin önüne geçmek isteyen bir Gökhan Ünal göremedim. Slovak yetenek Stoch ise kırmızı kart görerek yenilgiye zemin hazırladı. Hazır değildi, ne hücumda ne de savunmada etkili oldu. Rakip, her kontratakta elini kolunu sallayarak ceza sahamıza girdi. Şimdi 'Türk futbolu geriliyor mu?' sorusunun cevabını arıyoruz. Young Boys gibi üçüncü sınıf futbol takımlarına elenmek oldukça üzücü. Fenerbahçe, dün gece bireysel yeteneklerle sonuca gitmek istedi. Rakip ise takım halinde hareket etti. Şükrü Saracoğlu'nda bize adeta ders verdiler. Belki de bir iki Fenerbahçeli futbolcu, Young Boys'un tüm takım değerine sahip. Ancak takım olarak çok arzulu ve güçlü bir görüntü çizdiler.
<p>Fenerbahçe'nin Şampiyonlar Ligi'ne veda etmesi, şimdi birçok tartışmayı da beraberinde getirecek. Özellikle Aykut Kocaman'ın takımdaki konumu eleştiri konusu olacak. Genç teknik adamın Alex tercihi çok tenkit edilebilir. İsviçre'deki mücadelede hiçbir varlık gösteremeyen Brezilyalı, dün de ilk 45 dakika boyunca sahada dolandı durdu. Emre Belözoğlu ise çalışkandı; ancak agresif tavırlarıyla hem kendisini hem de arkadaşlarını gerdi. Hakemle diyaloğa girmesi en büyük dezavantajıydı. Fenerbahçe yönetimi, şimdi daha dirayetli davranmalı. Büyük bir arenaya veda edildi; ancak UEFA Avrupa Ligi'nden devam edilecek olması küçük de olsa bir teselli. Kanarya'nın bir an önce forvet transferini çözmesi gerekiyor. Aykut Kocaman'ın elindeki kadro sakatların dönmesiyle yeterli; ancak skor olarak üstünlük sağlamak için Avrupa çapında yıldız bir forvete ihtiyaç var. Dia ve Stoch'tan çok şey bekleniyordu; ancak bu isimlerin kampa geç kalması, takım olma duygusu ve arkadaşlık yönünden büyük eksilere yol açıyor. Şimdi herkes sağduyulu davranmalı ve boşa bir sezon daha kaybedilmemeli. Büyük bir fırsat acemice tepildi; ama hâlâ kurtarılacak kocaman bir yıl var. </p></p></p></div>
</p>
<a href="http://web.archive.org/web/20101224224518/mailto:s.yuvakuran@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1012657), [web.archive.org (arşiv bağlantısı)](http://web.archive.org/web/20101224224518/http://zaman.com.tr/yazar.do?yazino=1012657)
