# Hiçbir zaman ders almıyoruz

*Semih Yuvakuran 2010.02.26*

<tr><td class="metin" colspan="2" style="padding-top: 20px; padding-left: 5px; ">Güiza'nın ilk 11'de çıkması yerinde miydi?Evet. Taraftar ile İspanyol forvet, dün barıştı. Güiza oyundan çıkarken bu kez sevinçten ağlıyordu.</td></tr><tr><td class="metin" colspan="2" style="padding-top: 20px; padding-left: 5px; "><p>Görmek istediğimiz seyirci buydu. Sarı-Lacivertli futbolseverler, yenilen gole kadar büyük moral kaynağı oldu. Birçok eksiğe rağmen dün geceki mücadelede seyircinin etkisi büyüktü.
<p>Yedek kulübesinde olup da ilk 11'i hak eden isim var mıydı?
<p>Belki Cristian oynayabilirdi. Herhalde o da sakatlığının tam geçmemesinden dolayı forma giyemedi. Deniz sol bek yapılmış, Gökhan alıştığı yerde değil. Bekir neredeyse uzun zamandan beri ilk defa stoperde görev alıyor. Böyle olunca da bu kadar eksikle bu kadar iyi mücadele göstermek büyük başarı. Bence 85 dakika herkes 2 kişilik oynadı. Emre Belözoğlu 3 kişilik oynadı.
<p>Emre Belözoğlu'nun performansını nasıl buluyorsunuz?
<p>Ligde oynadığından çok daha fazla performans sergiledi. Attığı gol ve direkten dönen şutu güzel oyununu süsledi. Takımı hem defansta hem de hücumda rahatlatan isimdi.
<p>Alex, Avrupa sahnesinde niye durgun?
<p>Alex'in başına bir adam vermişler. Brezilyalı futbolcuyu hiç döndürmediler. Markajdan kurtulamadı.
<p>Bursaspor'dan son 5 dakikada iki gol yiyen Fenerbahçe defansını Lille karşısında nasıl buldunuz? Sarı-Lacivertliler o mücadeleden ders almış mı?
<p>Defans, forvetten başlar. En iyi savunma, hücumdur. Güiza ile başlayan anlayış olumluydu. Geride herkes adamını kovaladığında defansın ne kadar rahat ettiğini gördük. Bence herkes yenilen gole kadar iyiydi. Lille'in gücünü de inkâr etmemek gerek.
<p>Sizce Fenerbahçe öne geçtiği maçta neden tur atlayamadı?
<p>Fenerbahçe 85. dakikaya kadar Lille'e karşı çok iyi mücadele etti. Son 5 dakikada yorgunluğun da verdiği bir anlık konsantrasyon eksikliğinden gol yenildi. Lille gibi takımlar sabırla bekliyorlar. Bizim en büyük eksikliğimiz de bu. Maçı son 5 dakikaya kadar getirip turu verebiliyorsak daha alacağımız çok ders var. Lille olsaydı, o 5 dakikayı öyle ya da böyle bitirirdi.
<p>Fransa'da izlediğimiz Lille, hızlı hücuma çıkıyordu. İstanbul'da skoru korumak mı istediler?
<p>Lille kendine çok güveniyordu. Nasıl olsa 'bir gol bulurum' diye düşündü. O yüzden önce gol yememenin hesaplarını yaptılar. Sabırla da beklediler. Sonucunu da aldılar. Alex, ilk yarı sonunda Güiza'nın çıkardığı topa kafayla değil, ayakla vursaydı skor böyle olmazdı. Fenerbahçe gerçekten çok güçlü bir takıma elendi. Her maçtan çıkarılacak dersler var. Öne geçtikten sonra son 5 dakikada eleniyorsan o zaman Türk futbolu hâlâ aynı yerde. <br/></p></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=955811), [web.archive.org (arşiv bağlantısı)](http://web.archive.org/web/20100318054820/http://www.zaman.com.tr:80/yazar.do?yazino=955811)
