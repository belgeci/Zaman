# F.Bahçe için G.Saray maçları ölçü değil!

*Semih Yuvakuran 2010.07.22*

<tr><td class="metin" colspan="2" style="padding-top: 20px; padding-left: 5px; ">Hazırlık maçlarında hiçbir sonuca aldanmamak lazım. Bundan önce Fenerbahçe farklı mağlubiyetlere uğramıştı. 'Sorunlarını Galatasaray galibiyetiyle sildi mi?' derseniz kanımca hayır. F.Bahçe, Galatasaray derbilerinde her zaman çok farklı motivasyonla oynuyor.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Sarı-Lacivertliler açısından dünkü mücadele de iyi geçti. Santos'un golü yine jeneriklikti. Bu adam normal bir gol atmıyor zaten. G.Saray açısından F.Bahçe maçlarını kazanamama fobisi devam ediyor.
<p>Sarı-Kırmızılılarda koskoca bir 90 dakikada 'kim gol atacak' diye merakla bekledim. Golcüleri yok. Topu Keita gibi taşıyacak bir Arda dışında kimse de yok. Böyle olunca oyunun başlarında 10 kişi kalan F.Bahçe'ye dahi gol atamıyorlar. Bu sezon G.Saray açısından çok zor geçeceğe benziyor. Bu noktada yıldızlarını gönderen yönetimin ellerini başlarının arasına alarak çok düşünmesi lazım.
<p>Kırmızı karta ayrı bir paragraf açmak gerekirse; Selçuk'un hareketi düşündürücü. Hâlâ Avrupalı hakemlerle diyaloğu öğrenemedik. Biraz eline, koluna ve diline dikkat et be kardeşim! Takımı 10 kişi bırakmakla ekibin bütün oyun sistemini altüst ediyorsun. Görüyoruz işte yabancı hakemler hiç acımıyor. Selçuk'un gördüğü kırmızı kart Türk hakemlerine de örnek teşkil etmeli. Fenerbahçe'nin yeni transferi Stoch'u ise daha etkili görmemiz için zamana ihtiyacı var. Ama dünkü oyunuyla kafaları karıştırdı. Fenerbahçe orta sahasında gözlerim Emre'yi çok aradı. Emre F.Bahçe için çok önemli bir oyuncu. Onu sahalarda izlemek çok keyif veriyor. Tekrardan geçmiş olsun.
<p>Galatasaray'ın yeni transferleri Lorik Cana, Musa Çağıran, Ali Turan, Serdar Özkan ve Mehmet Batdal'ı izleme fırsatı bulduk. Genel anlamda baktığımızda yeni isimlerin oyun sistemi açısından takıma farklı bir hava getirdiğini söylemek zor. Çünkü Frank Rijkaard'ın bol pasa dayalı oyununu ya da bol pasla oyun kurarak rakibin üzerine gitme düşüncesini Galatasaray başaramıyor. Yani Rijkaard'ın sistemini oturtması için takımı daha çok çalıştırması gerekiyor. s.yuvakuran@za­man.com.tr </p>
</p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1007602), [web.archive.org (arşiv bağlantısı)](http://web.archive.org/web/20100812221737/http://www.zaman.com.tr:80/yazar.do?yazino=1007602)
