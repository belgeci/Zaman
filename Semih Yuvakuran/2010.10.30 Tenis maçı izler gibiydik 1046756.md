# Tenis maçı izler gibiydik

*Semih Yuvakuran 2010.10.30*

<td class="news-spot">
<p>Bence Bursa Atatürk Stadı'nda geçen yılın en iyi takımı karşılaştı. Çok keyifli bir futbol izlettiler futbolseverlere.</p>
<p><p>Türkiye'de futbolun ne kadar yavaş oynandığını, Avrupa maçları izlediğimizde daha net görüyoruz. Dünkü maç sanki bu izlenimi biraz siler gibiydi. İki takım da dün gece çok etkiliydi. İlk 30 dakika F.Bahçe, 30 ile 45. dakikalar arası Bursaspor. İkinci yarıda ise çok tempolu bir mücadele izledik. İki taraf da bütün kozlarını ortaya koyarak kazanmak istedi. Böyle olunca defanslarında açık verdiler. Çünkü F.Bahçe atağa çıktığında Bursaspor, Timsah ileriye adım attığında Kanarya hızlı paslarla gol pozisyonuna girdi.
<p>İlk 30 dakikada Bilica çok iyi oynadı. Bu bölümden sonra Bursaspor'un tempolu futbolu karşısında Brezilyalı sıkıntılı anlar yaşadı. Ama dünkü maçta Bilica'ya en büyük yardımı gösteren Emre Belözoğlu idi. Yani ilk yarı ve maçın geneline baktığınızda Emre'nin önemini bir kez daha gördük. Alex ise iyi bir mücadele örneği sergiledi. 90 dakika boyunca didindi. Yani tam bir kaptan gibi oynadı. Emre'yi dediğim gibi ayrı tutuyorum. Maç boyunca Fenerbahçe'yi sırtladı. Kaleci Volkan'dan bahsetmemek olmaz. Özellikle Sercan'la karşı karşıya kaldığı 3 net gol pozisyonunu kurtararak takımına 1 puanı kazandırdı. Oyunun genelinde Sarı-Lacivertli defans ileriye çıkmak istedi; ancak Bursasporlu futbolcular buna izin vermedi. Savunmada Yobo'yu çok beğendim. Özellikle hava hakimiyeti ve kademe anlayışı ve son anlarda yaptığı hamlelerle iyi bir görüntü çizdi.
<p>Bursaspor geçen seneki oyuncularla devam ediyor. Bu da en büyük dezavantajları. Oynayan futbolculara çok daha iyi oyuncular eşlik etmeli ki transferin bir amacı olsun. Çünkü siz Süper Lig şampiyonusunuz. Şampiyonlar Ligi'nde mücadele ediyorsunuz. Geçen sezonki takımdan sadece Vederson'la sahaya çıkıyorsanız o zaman yanlış yoldasınız demektir. Öncelikle uzun boylu pivot bir santrfora ihtiyaçları var. Timsah'ın orta sahası ilk yarı kötü günündeydi. Hüseyin Çimşir kötü oynadı. Orta sahayı kaptırdıklarında F.Bahçe'nin oyunu ön plana çıktı. Ertuğrul Sağlam toparlamaya çalıştı; ancak zaman yetmedi. Ertuğrul Sağlam, Ozan İpek'i mutlaka baştan düşünmeli. Son dönemde formunda düşüş gözleyince onu kenarda tutmak zorunda kalıyor. Volkan Şen ise son günlerde tribünleri dahi tatmin etmeyecek bir oyun ortaya koyuyor. s.yuvakuran@za­man.com.tr </p>
<a href="http://web.archive.org/web/20101130183036/mailto:s.yuvakuran@zaman.com.tr">
</a></p></p></p></td>

Kaynak: [zaman.com.tr](http://zaman.com.tr/yazar.do?yazino=1046756), [web.archive.org (arşiv bağlantısı)](http://web.archive.org/web/20101130183036/http://zaman.com.tr/yazar.do?yazino=1046756)
