# Bu kez G.Saray'ın ihtiyacı vardı

*Semih Yuvakuran 2010.10.25*

<td class="news-spot">
<p>Büyük maçlarda favorinin olmadığını bir kez daha gördük. Öncelikle her iki takımı da kutlamak gerekiyor. Sahada maçı çevirecek anahtar bir oyuncu yoktu.</p>
<p><p>Fenerbahçeli futbolcular ve tribünler de böyle bir Galatasaray'ı beklemiyordu. Fenerbahçe, daha önceleri kötü olduğu zamanlarda Galatasaray'ı yenerek lige yeni bir başlangıç yapmıştı. Bu kez tam tersi oldu. Cim Bom, Saracoğlu'nda aldığı puanla lige yeniden 'merhaba' deme ve toparlanma şansı yakaladı.
<p> Galatasaray'ın çiçeği burnunda hocası Hagi çok akıllı bir oyun stratejisiyle Şükrü Saracoğlu'na çıktı. Sarı-Lacivertlilerin düne kadar en etkili bölgesi olan kanatları adeta kırdı. Böylece oyunu kilitlemeyi başardı. Fenerbahçe'de kanatların işlememesi pozisyon kısırlığına yol açtı. Ayrıca her iki ekip de sakindi. Futbol açısından kimse tatmin olmadı; ancak fair-play yönünden herkes mutluydu.
<p> Skora baktığımızda Aykut Kocaman'ın Semih'i yedek bırakmasını eleştiremeyiz. Çünkü Galatasaray orta alanı kalabalık tuttu. Kanarya boş alan bulamayınca forvetlere top taşınamadı. Şahsi yeteneklerin ön plana çıkması beklendi. Bu da olmayınca pozisyon zenginliği yakalanamadı. Bu açıdan bakıldığında Semih'in ilk 11'de başlaması fazla bir şey değiştirmezdi. Galatasaray ise özellikle Pino ile birçok şans buldu. İlk yarıda iki net fırsat yakaladılar. Maçtan önce Gökhan Gönül ile Stoch'un performansını merak ediyordum. Rakip oyuncular kanatları tıkayınca bu ikili silik bir görüntü çizdi. 
<p> Takımın durumuna göre Emre Belözoğlu'nun da performansı artıyor. Ekip bal yapmayınca Emre de pek ön plana çıkamadı. Mücadelesi ve savaşçı kimliğiyle alkışı hak etti. Askerlerin hepsi yürekli olmalı ki kazanasın. Dün akşam daha yürekli olanlar Hagi'nin talebeleriydi. Galatasaray'ın iki günde değişmesi çok şaşırtıcıydı. Akıllara, "Frank Rijkaard'ı göndermek için mi daha önceki haftalar oynamadınız?" sorusu geliyor. Hollandalı teknik adam, dün takımın başında olsaydı Galatasaray farklı mağlup olabilirdi. Fenerbahçe ise kaleci Volkan gününde olduğu için puan aldı.
<p> Brezilya Milli Takımı'nda direkt oynayan Elano'yu gönderilen Frank Rijkaard'ın kullanmaması hayret vericiydi. Hagi'nin gelişiyle birlikte kendini buldu. Rumen teknik adamın Sambacı'ya verdiği güven, Elano'nun 'ben buradayım' demesini beraberinde getirdi. Hagi; Elano, Lorik Cana ve Pino gibi mücadeleci ve teknik futbolcuları çok seviyor. Dünkü tercihleri şartlar itibarıyla yerindeydi. Son olarak her iki takım taraftarlarını tebrik etmek lazım. Sarı-Lacivertliler görevlerini başarıyla yerine getirdiler. Konuk ekip futbolseverleri de zor günde takımlarına destek çıktılar. </p>
<a href="http://web.archive.org/web/20101130183306/mailto:s.yuvakuran@zaman.com.tr">
</a></p></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1044624), [web.archive.org (arşiv bağlantısı)](http://web.archive.org/web/20101130183306/http://zaman.com.tr/yazar.do?yazino=1044624)
