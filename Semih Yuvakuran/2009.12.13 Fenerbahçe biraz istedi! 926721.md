# Fenerbahçe biraz istedi!

*Semih Yuvakuran 2009.12.13*

<tr><td class="metin" colspan="2" style="padding-top: 20px; padding-left: 5px; ">Fenerbahçeli futbolcular dünkü maç öncesi hafta içerisinde farklı olaylarla gündeme geldi. Özellikle Kazım eleştirilerin odağında yer aldı.</td></tr><tr><td class="metin" colspan="2" style="padding-top: 20px; padding-left: 5px; "><p>Son haftalarda gelen mağlubiyetler ise hiç konuşulmadı. Bu noktada, biz de Teknik Direktör Christoph Daum'un otorite eksikliğine vurgu yaptık.
<p> Dünkü mücadeleye gelirsek; bir türlü forma şansı bulamayan Özer Hurmacı ilk onbirdeydi. Ankaragücü karşılaşmaya sert oyuncularıyla ve çok faul yaparak başladı. F.Bahçe'li oyuncuları yıldırmak temel hedefti ve bu taktik de kanımca tuttu. Ancak Sarı-Lacivertliler dakikalar ilerledikçe oyuna ağırlığını koymaya başladı. Daha önceki maçlara oranla futbolcular biraz daha istekli göründü. Kanarya rakip üzerindeki baskısını artırdığı anlarda golü de buldu. Brezilyalı Alex yine golünü kaydetti. Ancak golün hazırlayıcısı Gökhan'ı unutmamak gerekiyor.
<p> Mehmet Topuz ise dün istekli ve arzuluydu. Paslaşmaları yerindeydi. Şartlar ev sahibi takımdan yana gelişince doğal olarak ilk yarı boyunca oyunun hakimi Fenerbahçe oldu. Ankaragücü ise kötü oynadığı anlarda F.Bahçe kalesine ilk kez geldi ve eşitliği Vasell'in ayağından gelen golle buldu. Başkent temsilcisi 4 hafta sonra da deplasmandaki ilk golüne kavuştu. Topla daha fazla oynayan taraf Fenerbahçe olmasına rağmen yine gol yemekten kurtulamadılar. Devre 1-1'lik skorla sona erdi.
<p> İkinci 45 dakikada biz daha farklı bir F.Bahçe beklerken oyunun hemen başında kontratak oynayan A.Gücü ikinci golü buldu. İlk golün sahibi Vassell bu kez golün hazırlayıcısıydı. Böyle bir oyuncuya bence önlem alınmalıydı. Ne kadar etkili bir isim olduğunu hepimiz gördük. Ama Daum yine göremedi. Fenerbahçe'de kazanma arzusu ve istek ikinci yarıda golü yiyene kadar yine yoktu. Oyuncular 'maç bitse de gitsek' der gibiydi.
<p> Fenerbahçe, forvet hattında çabuk oynayamadı ve çok top kaybetti. İkinci gol F.Bahçe'yi biraz uykudan uyandırdı. Çabuk oynamaya başladılar. Elbet sahnede yine Alex vardı. Brezilyalı olmasa Fenerbahçe ne yapacak inanın bilmiyorum. Eleştirilerin hedefindeki Güiza ise Kanarya'ya altın değerinde üç puanı getiren isim oldu. Ankaragücü'nün net fırsatlarını ve son dakikadaki Özer'in çizgi üzerinden topu çıkarttığı tartışmalı pozisyonlarını unutmamak gerekiyor. 
<p> Bir paragraf da taraftardan yoksun futbol sahalarına. Seyircisiz maç oynanmamalı. Seyir zevkini kimse takımların elinden almamalı. Oyuncuların bundan ne kadar etkilendiğini görüyoruz. Zevksiz, tatsız, tuzsuz. Cezayı yapanlar çeksin, kulüpler değil. Stat bile ağladı. 
<p>s.yu­va­ku­ran@za­man.com.tr<br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=926721), [web.archive.org (arşiv bağlantısı)](http://web.archive.org/web/20100210152914/http://www.zaman.com.tr:80/yazar.do?yazino=926721)
