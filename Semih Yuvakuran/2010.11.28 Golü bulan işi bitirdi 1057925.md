# Golü bulan  işi bitirdi

*Semih Yuvakuran 2010.11.28*

<td class="news-spot">
<p>Aslında Fenerbahçe'den galibiyet bekliyordum. Özellikle ilk yarıya baktığımızda Büyükşehir'in Fenerbahçe üzerinde bu kadar baskı kuracağını tahmin etmiyordum.</p>
<p><p>Çünkü Büyükşehir, kendi oyun taktiğinin dışına çıkarak Fenerbahçe'nin üzerine gitti. İbrahim Akın'la tehlikeli olan takım, dün bu konuda başarılı olamadı. Olimpiyat'ta yine sahneye Alex çıktı. Brezilyalı'nın golünde Cristian'ı da kutluyorum. Verdiği mücadelenin yanı sıra kaptığı topu güzel bir yere çıkardı. Alex de meşin yuvarlağı aynı güzellikte ağlara gönderdi.
<p> Dünkü maç Fenerbahçe için çok zordu. Kanarya, galibiyet halinde lider Trabzonspor'a da bir adım daha yaklaşacaktı. Büyükşehir ise hep üzerine koyarak gelen ve puan durumunda da üst sıraları zorlayan bir ekip. Fenerbahçe'nin temkinli duruşu yerindeydi. Büyükşehir ise Fenebahçe'yi üzerine çekip kontratak oynasaydı dünkü maçtan çok daha farklı ayrılabilirdi. Fakat ileride baskı kurarak F.Bahçe'yi çökertmek istediler. İlk 15 dakikada gol bulsalardı sonuç değişebilirdi; ancak ardından F.Bahçe'nin golü geldi. Korkak oynayan F.Bahçe, golden sonra daha cesaretliydi. Sahada kendine güvenen, skoru koruyan, daha rahat pas yapan bir takım izledik. İki ekibin de mücadelesi iyiydi. Ama bu tip maçlarda gol atan galip geliyor ya da ilk golü bulan işi bitiriyor. F.Bahçe de bunu yaptı, golü buldu ve onu da korumasını bildi. Alex'in hırs yaptığı ise her halinden belli. Sambacı, Fenerbahçe'nin olmazsa olmazı. Sezon sonuna kadar lütfen Alex'in arkasından iyi ya da kötü kimse konuşmasın. O, F.Bahçe'nin gelmiş geçmiş en büyük yabancılarından biri.
<p> Sol kanadı Caner Erkin ve Stoch paylaşıyor. Brezilya Milli Takımı'nda oynayıp da F.Bahçe'de yedek kalan Santos, soru işareti. En kısa sürede Santos'un sol tarafa monte edilmesi lazım. Onun önünde Stoch mu yoksa Caner mi oynayacak, buna teknik heyet karar verecek. Cristian Baroni ise Emre Belözoğlu'nun yokluğunda görevini fazlasıyla yapıyor. 18 kişilik kadroya alınmayan Kazım'a gelince; kanımca beyni F.Bahçe'de değil. Çünkü F.Bahçe'nin direkt oyuncularından biri olmalıydı. Kafasında F.Bahçe'yi sildiyse, F.Bahçe de Kazım'ı bir şekilde silecektir. Çalışmazsan çabalamazsan, "ben bu formayı istiyorum" diyemezsin. Forma aslanın ağzında. F.Bahçe'de Gökhan ve Mehmet Topuz ise sağ kanadın değişmez isimleri. Topuz, bu bölgeye iyice ısındı. Ancak Kanarya'da kanatların işlediği söylenemez. Lakin mücadele olarak herkes elinden geleni yaptı.
<p> Abdullah Avcı'nın taktiğine ayrı bir paragraf açmak istiyorum. İstanbul Büyükşehir Belediyespor, kontratak taktiğiyle oynasaydı Fenerbahçe'yi yenebilirdi. Dün farklı bir oyun sistemiyle mücadele ettiler. Fenerbahçe'ye rakip sahada pres yaptılar. Başarılı oldular mı? Skor her şeyin göstergesi...
<p>s.yu­va­ku­ran@za­man.com.tr</p>
<a href="http://web.archive.org/web/20101130182825/mailto:s.yuvakuran@zaman.com.tr">
</a></p></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1057925), [web.archive.org (arşiv bağlantısı)](http://web.archive.org/web/20101130182825/http://zaman.com.tr/yazar.do?yazino=1057925)
