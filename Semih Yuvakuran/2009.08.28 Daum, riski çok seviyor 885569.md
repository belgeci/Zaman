# Daum, riski çok seviyor

*Semih Yuvakuran 2009.08.28*

<tr><td class="metin" colspan="2" style="padding-top: 20px; padding-left: 5px; padding-right: 10px;">Yıllarca üst düzey takımlarda meşin yuvarlağı kovalamış bir futbol adamı olarak şunu söyleyeyim; rakip kim olursa olsun, ilk maçın skoru ne olursa olsun asla küçümsemeyeceksin.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>O zayıf gördüğün takım seni öyle bir duruma düşürür ki, bir sezonluk emeğin heba olur gider. Nitekim daha önceki yıllarda Fenerbahçe'nin MTK kazası, Galatasaray'ın Tromsö faciası, Beşiktaş'ın Valeranga hezimeti, Trabzon'un Anorthosis kâbuslarını hep birlikte yaşadık Daum da bunlardan ders çıkarmadığını, sahaya sürdüğü 11'le gösteriyordu. İlk maçın net skorunun rehavetiyle Daum, orta sahanın beyni Emre'yi, forvetin güçlü ismi Güiza'yı yedek kulübesinde oturttu. Bunun kabul edilebilir bir tarafı da yok değil diyerek Daum'un avukatlığına soyunanlar olabilir. Zira zorlu bir maç trafiği F.Bahçe'yi bekliyor. Ama başta söylediğim gibi koca bir camianın bir yıllık emeğini 90 dakikada çöpe atarsanız bunun hesabını kim verir?
<p>Sion tabii ki F.Bahçe'nin rakibi olacak çapta bir takım değil. Türkiye Ligi'ne koysanız belki orta sıralara bile zor oynar. Ama işlerini ciddiyetle yaptıkları için Fener'e kan kusturdular.
<p>Andre Dos Santos, bu sene Fener'in en önemli oyuncusu olacağını her maçta biraz daha ispatlıyor. Henüz 2. dakikada attığı gol ve hücumdaki etkinliğiyle Santos, kendi üzerine takım kurduracak bir oyuncu olduğunu gösteriyor. Ama Dos Santos'u sahada çok iyi anlayan oyuncular olduğunu zannetmiyorum. Her şeye rağmen bu takımın ve özellikle de Santos'un Alex ve Emre gibi bir beyne ihtiyacı var.
<p>F.Bahçe'nin dün gece bazı zaaflarının hâlâ giderilmediği gözlendi. Maalesef bu takımın ciddi şekilde yan top zaafı var. Yapılan her orta, yürekleri ağızlara getiriyor. Zaten yenilen ilk golde de stoper hatası söz konusu. Maçın hakemi, penaltı pozisyonundan önce Gökhan Gönül'e yapılan faulü es geçince F.Bahçe az kalsın uçurumun kenarına geliyordu. Böylesi kolay maçlarda bile bu kadar zorlanırsan, gruplarda gözünü açamazsın. Kabul etmek gerekir ki, gruplarda Sion'dan daha zorlu takımlar olacak.
<p>NOT: Zaman okurlarına, bana göstermiş oldukları ilgiden dolayı çok teşekkür ederim. Pazartesi gününden beri yazıyor olmama rağmen sayısız mail aldım. Benden sadece F.Bahçe değil, diğer takımlarla ilgili de yazmamı istiyor olmanız beni çok mutlu etti. Sevgili okurlar; ben bir futbol adamıyım. F.Bahçe'de de, G.Saray'da da yıllarca oynadım. Ağırlıklı olarak F.Bahçe analizleri yazacağım ama fırsat buldukça diğer takımları da değerlendirmeye çalışacağım.
<p><br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=885569), [web.archive.org (arşiv bağlantısı)](http://web.archive.org/web/20090926161336/http://www.zaman.com.tr:80/yazar.do?yazino=885569)
