# Kötü sonuçlar gelmeden Daum önlem almalı

*Semih Yuvakuran 2009.09.26*

<tr><td class="metin" colspan="2" style="padding-top: 20px; padding-left: 5px; padding-right: 10px;">Süper Lig'de 6 hafta geride kaldı. Ancak bana göre çok vasat ve yavaş oynanan bir futbol sezonundayız. Puan durumuna baktığımızda ise Fenerbahçe ve Galatasaray'ın arayı açtığını görüyoruz.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Bu durum, Saracoğlu'nda oynanacak derbiye kadar devam edecek gibi. Asıl sorgulanması gereken, gerideki takımlara ne olduğu...
<p>Geçtiğimiz sezonlara bakarsak 5-6 takımın şampiyonluğu kovaladığına şahit oluyoruz. Kimse son haftalara kadar ipi kimin göğüsleyeceğine dair tahminlerde bulunamıyordu. Bu yıl ise Trabzon, Sivas ve Beşiktaş yokları oynuyor. Bizler hâlâ ligin kaliteli olduğundan bahsediyoruz. Dikkatinizi çekerim ki ilk iki ile diğerleri arasındaki fark daha 6'ncı haftada oluştu. Anlayacağınız, ligimize bir şeyler oluyor. Çok yazık, daha haftada iki maçı dahi kaldıramıyoruz. Ligimize 'kalburüstü' diyenler çok yanılıyor. Şu anki tempoya kimsenin iyi deme hakkı yok. Böyle devam edersek her geçen sene bir öncesini ararız.
<p>Fenerbahçe ve Galatasaray'ı analiz edelim. Bence onlar da ilk haftaları mumla arıyorlar. Ancak Cim Bom kötü oynasa da inatla son ana kadar maçı bırakmayıp gol yollarında her şeyi deneyerek kazanmasını biliyor. Lakin Kanarya için aynı şeyleri söylemek pek mümkün değil. Taraftarlar bile galip gelmelerine rağmen futbolcuları soyunma odasına ıslıklarla gönderdi. Yani Daum sonuçlarla övünse de tribünler futboldan memnun değil. Biletlere rızkından kesip para ödeyenler, sahada istenilen oyunu ve mücadeleyi göremeyince çılgına dönüyor. Bence sonuna kadar haklılar. Çünkü sizi destekleyenleri de mutlu etmeniz gerekiyor. UEFA Avrupa Ligi'nde oynanan Twente karşılaşmasında Fenerbahçe'nin kötü sinyaller verdiğine dikkat çekmiştik. Nitekim gelişmeler de bizi doğruladı.
<p>Merceği Avrupa'ya çevirdiğimizde ise bambaşka bir tabloyla karşılaşıyoruz. Çarşamba-pazar maç yapmaya alışkınlar, işlerine saygılı ve disiplinliler. Tam anlamıyla profesyoneller. Türkiye'deki yabancılar ise bize zamanla ayak uyduruyorlar! Çuvalla parayı ceplerine koyup çalışmıyorlar ve çok fazla geziyorlar, kendilerine bakmıyorlar. İşte en büyük örnek Roberto Carlos. İlk geldiği yıla özlem duyuyoruz. Övgüler yağdırdığımız Dos Santos ve Güiza da öyle. Koskoca takımda ayakta duran tek bir isim var, o da Emre. Bilica da her geçen gün daha iyiye gidiyor. Lugano, Gökhan Gönül ve Alex'i eleştirmek de doğru olmaz. Peki bu kadar kişiyle her maç kazanılabilir mi? Kısaca Fenerbahçe'yi 4-5 kişi ayakta tutuyor. Bakalım bu durum nereye kadar devam edecek. Alınacak ilk kötü sonuç, bazı şeylerin su yüzüne çıkmasına sebep olacak. Daum'un bir an önce antrenman programlarını gözden geçirmesi gerek. Takımın yürüyecek hali yok. 60'tan sonra 'rakibi ezer' diye beklediğimiz futbolcular, 90 dakikanın bitmesini dilleri beş karış çıkmış halde bekliyor.
<p>Özetle; ligimizin bir an önce toparlanması lazım. 18 takımlı ligde daha 6'ncı haftada iki takım arayı açmışsa vay halimize. s.yuvakuran@zaman.com.tr<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=896437), [web.archive.org (arşiv bağlantısı)](http://web.archive.org/web/20090927064742/http://www.zaman.com.tr:80/yazar.do?yazino=896437)
