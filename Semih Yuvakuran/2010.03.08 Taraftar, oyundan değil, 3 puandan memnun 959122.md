# Taraftar, oyundan değil, 3 puandan memnun

*Semih Yuvakuran 2010.03.08*

<tr><td class="metin" colspan="2" style="padding-top: 20px; padding-left: 5px; "><p><b>Daum, uzun zaman sonra ilk kez çift santrforla oyuna başladı. Bu değişikliği neye bağlıyorsunuz?</b><p>Bundan önceki maçlarda F.Bahçe'nin pozisyon bulmakta zorlandığını gördük. Alex'in de yokluğu çift santrfor oynama zorunluluğunu beraberinde getirdi. İki golcüyle Sarı-Lacivertlilerin daha çok pozisyon bulmasını bekledik. Ancak beklenen olmadı. Semih'in de pek iyi oynadığı söylenemez.</p></p></td></tr><tr><td class="metin" colspan="2" style="padding-top: 20px; padding-left: 5px; "><p><b>Sakatlıktan yeni çıkan Lugano, Antalyaspor maçıyla dönüş yaptı. Lugano-Bilica ikilisini nasıl buldunuz?
</b>
<p>Lugano top kesme açısından çok iyi. Uzun bir aranın ardından ilk defa oynamasına karşın mücadeleci kimliğini sahaya yansıttı. Bilica da fena değildi; ancak rakiplerine çok sert girdi. Özellikle ikinci yarıda F.Bahçe, duran bir toptan golü yiyebilirdi.
<p><b>F.Bahçe'ye taraftar desteği üst düzeydeydi. Bunu nasıl yorumluyorsunuz?
</b>
<p>Taraftarlar bu kadar kötü giden bir takımın stadını doldurabiliyorsa söylenecek tek şey 'muhteşem'. Oyunculara hep lehte bağırdılar. İşte seyirci böyle olmalı. Tam destek, hep destek. Futbolseverler oyundan memnun değil, ama takım kazandığı için mutlu.
<p><b>Deivid, ilk kez ilk 11'de forma şansı buldu. Performansını değerlendirir misiniz?
</b>
<p>Sahada görmedim. Uzun zamandan beri oynamamanın verdiği maç eksikliği göze çarptı. Sürekliliği olursa eski Deivid'e kavuşabiliriz. Brezilyalı, form düşüklüğü yaşadı. Gücü yoktu. Formunu da sürekli oynayarak kazanacak.
<p><b>Emre Belözoğlu, Antalyaspor karşısında etkili miydi? </b>
<p>Her zamanki gibi takımının galip gelmesindeki en büyük etkenlerden biriydi. Biraz hareketlenince Fenerbahçe golü buldu. Mücadelesini golle de süsleyebilirdi. Karşı karşıya kaldığı pozisyonda Ömer başarılıydı. Ama fileleri havalandırmalıydı.
<p><b>Semih Şentürk neden oyundan alındı? </b>
<p>Bunu çok yadırgadım. Daum'a soruyorum; gole ihtiyacın varsa niye Gökhan Ünal'ı oynatmıyorsun? Semih oyundan çıkıyorsa Gökhan Ünal'ın girmesi lazımdı. Daum, burada hata yaptı. Alex'in görevini Emre'ye verdi. Selçuk da Emre'nin yerine geçti. Pozisyon bulmakta zorlanan bir takım eğer golcüsünü kenarda tutuyorsa, kafalarda soru işaretleri oluşuyor.
<p><b>Antalyaspor'un direnci yeterli miydi?
</b>
<p>Normal oyununu oynadı. Sadece mücadele ettiler. İleride Necati ve Veysel'le gol aradılar, bunda da başarılı olamadılar.
<p><b>Şükrü Saracoğlu Stadı'nda golü bulunmayan Necati Ateş, F.Bahçe defansını zorlayabildi mi?
</b>
<p>Kesinlikle hayır. Çünkü Antalya atak oynamadı. Necati de topla buluşamadı. Böyle olursa gol atamazsınız. F.Bahçe, defansif anlamda rakip forvetlere göz açtırmadı. Konuk takım 90 dakika boyunca sadece bir tane gol pozisyonu bulabildi.<br/></p></p></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=959122), [web.archive.org (arşiv bağlantısı)](http://web.archive.org/web/20100310112812/http://www.zaman.com.tr:80/yazar.do?yazino=959122)
