# Sabırlı oynayan galip geldi

*Semih Yuvakuran 2010.12.13*

<td class="columnist-detail">
<p>F.Bahçe'nin hedefi, sabırlı oynayarak topun kendisinde kalmasını sağlamak ve gol bulmaktı.</p>
<p><p>Ama sabır ve çabuk oynamak başka. Yani top yaparken hızlı atağa çıkmak önemli. Avrupalı bizi niye hep yeniyor? Çünkü sabırlılar ve çabuk ayağa paslarla seni yoruyorlar. Sonuç olarak dün saha ağırdı. Yorulmalar çabuk başladı. Fenerbahçe'nin ikinci yarıda yorulacağını düşünen Ankaragücü, beklediği golleri buldu.
<p> Bence Stoch ikinci yarının başında oyuna girmeliydi. Dia ilk yarıda Uğur'u her pozisyonda geçti. Dia, Rajnoch'la eşleşince rakip oyuncu akılcı bir taktikle Dia'ya geçit vermedi. Caner ise dün çok kötü oynadı. Aslında solda Dia, sağda Gökhan ilk devre itibarıyla etkili oldu. Ama Mehmet Topuz ve Caner, kanatları hiç kullanamadılar. Gökhan hem ileride hem geride top çıkarıyor. A.Gücü oyuncuları da kanatları çok iyi kapatarak F.Bahçe'ye ataş şansı vermediler. Takım kötü olunca Fenerbahçe'nin orta sahası da kötüydü. Alex ve Emre, belki son zamanların en kötü futbolunu ortaya koydu. Zaten Alex ikinci yarıda oyundan çıktı. Emre de son 20 dakikada yoruldu.
<p> Dünkü karşılaşma F.Bahçe açısından Trabzonspor'u yakalama şansının çok uzaklara atıldığı bir müsabaka oldu. Bu sezon 'üç büyükler'in hepsi hayal kırıklığına yol açtı. Taraftarlarını fazlasıyla üzdüler. 19 Mayıs Stadı'nda dün oynanan maçtaki gibi golü yiyen takım panik yaptı ve oyunun kontrolünü kaybetti. Rahat oynayan ve pas yapan F.Bahçe, golü yedikten sonra şaşırdı. Üçüncü gole direkt izin vermedi. Deplasmanda 6 maçın 4'ünü kaybetmeleri uzun süredir olmayan bir durumdu.
<p> Trabzonspor'un deplasmanda farklı kazanması, F.Bahçe'nin üzerinde baskı oluşturmuş gibiydi. Beşiktaş, Fenerbahçe ve Galatasaray, yeterli güç ve kalitede değil. Ama Trabzonspor, Şenol Güneş geldiğinden beri takım oyununu sahaya yansıtmasını biliyor. Her geçen hafta üzerine daha da koyuyorlar. Fenerbahçe'de de Alex, Dia ve Niang'ın kişisel becerilerine bakılıyor. Ancak futbol, bir takım oyunu. Barcelona'da Messi, Xavi ve İniesta var. Lakin futbol otoriteleri takım oyunundan bahsediyor.
<p> Ankaragücü, dünkü oyunuyla hak ettiği yerde değil. Her maça F.Bahçe ile oynayacaklarmış gibi hazırlanmalılar. Ankaragücü'nün oyun taktiği 'önce durdur sonra vur' idi. İlk devre F.Bahçe'yi sahasında kabullenen bir ekip, ikinci devrede baskıyla rakibine karşılık veren bir futbolcu topluluğu. Zaten bu da F.Bahçeli oyuncuları şoke etti. Sestak, attığı ikinci golde Fenerbahçeli defans oyuncularını adeta ipe dizdi. Takımını sırtlayan isimdi. Defanstaki Raynoch, topları çok iyi kesti. Savunmayı ayakta tuttu. Kaleci Senecky, yediği gole kadar iyiydi. Ümit Özat'ı da kutluyorum. 6 tane 22 yaş altı oyuncuyu kadrosunda bulundurup oynatması cesaretli bir adım. s.yu­va­ku­ran@za­man.com.tr</p>
<a href="http://web.archive.org/web/20101214120551/mailto:s.yuvakuran@zaman.com.tr">
</a></p></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1064475), [web.archive.org (arşiv bağlantısı)](http://web.archive.org/web/20101214120551/http://zaman.com.tr:80/yazar.do?yazino=1064475)
