# Rekoru Julio Cesar durdurdu

*Semih Yuvakuran 2009.10.19*

<tr><td class="metin" colspan="2" style="padding-top: 20px; padding-left: 5px; padding-right: 10px;">F.Bahçe, Gaziantep'e büyük usta Alex'ten yoksun geldi. Tabii ki bu arada Güiza'nın sakatlığı, Dos Santos ve Lugano'nun, yorgunluğu F.Bahçe için handikaptı. Bu da devamlı oynayan 3 oyuncunun eksikliğini işaret ediyordu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Şu ana kadar oynanan maçların kayıpsız geçilmesi, 'Antep'te de devam mı?' sorusunu akıllara getirdi. Cevap bekleyen bir diğer soru da, 'Antep kötü gidişe kendi saha ve seyircisi karşısında 'dur' diyecek miydi? Gaziantep'in niyeti, eksik ve yorgun F.Bahçe'yi devirip çıkışa geçmekti. Fenerbahçe'nin kadrosuna baktığımızda, oynamayanların yerine oynayanların da kaliteli futbolcular olduğunu gördük. Ancak Güiza, Alex ve Lugano'nun yokluğu büyük bir dezavantajdı.
<p> İki takım da karşılaşmaya kontrollü başladı. Aynı zamanda yine iki ekip de çok top kaybetti. 17. dakikaya kadar ortada olan maçta ilk pozisyonu Julio Cesar harcadı. Bu F.Bahçe için şanstı. Gole kadar F.Bahçe, göbekten pozisyon bulmaya çalıştı. G.Antep ise tam tersine, kanatlardan gelerek F.Bahçe kalesinde tehlikeler oluşturdu. F.Bahçe biraz kanatlara indi. Önce Roberto Carlos'un ortasında Mehmet Topuz'un güzel volesini izledik. Sonra da Vederson'un ortası geldi. Ve nöbetçi golcü Semih Şentürk, F.Bahçe'yi 1-0 öne geçirdi. Golden sonra iki tarafın da ataklarıyla geçen bir mücadeleye şahit olduk. Bu ana kadar Emre Belözoğlu, Cristian ve Mehmet Topuz bence çok iyi oynadılar.
<p> İkinci yarıda havanın sıcaklığının da etkisiyle iki takıma da rehavet çöktü. F.Bahçe, geri çekildi. Çünkü skor avantajı onlardaydı. Kontrataklarla da G.Antep kalesinde pozisyon aradılar. G.Antep, uykudan öyle bir uyandı ki son 30 dakikada F.Bahçe ceza sahasını adeta yerle bir etti. Özellikle Olcan, eski takımı F.Bahçe'yi çok zorladı. Arkadaşlarını da ateşledi. Kaçırdığı bir kafa şutundan sonra G.Antep'in golü 'geliyorum' diyordu.
<p> Nitekim G.Antep, Julio Cesar'ın şık vuruşuyla eşitliği yakaladı. Golden sonra F.Bahçe, biraz hareketlendi. Ama kaçırılan iki golden sonra bu sefer G.Antep, hızlı hücumla F.Bahçe'yi yakaladı. Kazanılan faul de penaltı atışı gibiydi. Topun başına geçen günün yıldızı Julio Cesar, skoru 2-1'e getirdi.
<p> Gündüz karşılaşmaları büyük takımlara yaramıyor. Nitekim, F.Bahçe de gündüz maçından nasibini aldı. Şimdi haftaya oynanacak G.Saray derbisi daha da önem kazandı. Çok kaliteli bir maç bizleri bekliyor. Ama önce UEFA Avrupa Ligi'nde Steaua Bükreş maçı... G.Antep karşısında Emre, Cristian ve Mehmet Topuz'un mücadelesini çok beğendim. Keşke, herkes onlar kadar oynasaydı. Böyle olsaydı G.Antep maçı kaybedilmezdi. s.yu­va­ku­ran@za­man.com.tr<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=905079), [web.archive.org (arşiv bağlantısı)](http://web.archive.org/web/20091020033425/http://www.zaman.com.tr:80/yazar.do?yazino=905079)
