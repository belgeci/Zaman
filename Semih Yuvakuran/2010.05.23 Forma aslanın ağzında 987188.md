# Forma aslanın ağzında

*Semih Yuvakuran 2010.05.23*

<tr><td class="metin" colspan="2" style="padding-top: 20px; padding-left: 5px; ">Öncelikle maçtan önce saygı duruşunda bulunulan Milli Takım hocalarından Fatih Eser'in ölümünden dolayı üzüntülerimi belirtmek istiyorum.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Allah'tan kendisine rahmet, ailesine de sabır diliyorum. Mücadeleye gelince; Milli Takım'ımız hırslı futboluyla kazanmasını bildi. Arda Turan, bence sahanın en iyisiydi. Attığı ve attırdığı goldeki becerisi üst düzeydeydi. Ay-Yıldızlı forma ve Galatasaray'daki oyunu arasında dağlar kadar fark var. Arda'yı rahat bıraktığınızda klasının yükseldiğini görüyoruz. Buradan herkese sesleniyorum; Arda kaptan olamazmış, Arda şöyleşmiş! Bunlara artık son verin. Böyle devam edersek Türk futbolundan bir yıldız daha kayacak. Yıldızlarımıza sahip çıkalım. Kaybetmek çok kolay, kazanmak çok zor.
<p> Uzun bir maratonun ardından futbolcular tatil havasına girmesi lazımken dünkü azimleri bence alkışlanmalı. Hepsini gösterdikleri mücadeleden dolayı tebrik etmek lazım. Ancak şu bir gerçek ki Hiddink, ligimizi daha tanımıyor. Seyredeceği çok maçlar var. Gökhan ve Servet Çetin gibi takımında şans bulamayan isimleri çağırması şimdilik doğal karşılanmalı. Önemli olan Hiddink'in bundan sonra yapacağı hamleler. Ama Gökhan ve Servet dün olumlu sinyaller verdi. Dünkü maçta Oğuz Çetin'in kurmuş olduğu kadro görev yaptı. Bundan sonra ipleri Hiddink eline alacaktır. Ben eleştirilerimi bundan sonraki maçlara saklıyorum. Oyun şablonunu artık Hiddink belirleyecek. Kadro tercihine rağmen Hiddink'in oyun tarzının dün sahaya yansıdığına şahit olduk. Böyle giderse başarı mutlaka gelecektir.
<p> Üst düzey isimlerin kendi takımlarında eleştiriye uğradıklarında performans düşüklüğü gösterdiğini biliyoruz. Bunlara Nihat Kahveci de dahil. Ancak Milli Takım başka bir kulvar. Emre Aşık ve Okan Buruk'a da bundan sonraki yaşantılarında başarılar diliyorum. Dünkü maça baktığımızda, Türkiye'nin çok ciddi olduğunu izledik. Milli forma da bundan sonra aslanın ağzında. Futbolcular Hiddink'in takımında yer alabilmek için canla başla mücadele etti. Pas trafiği, kanatların işlemesi ve mücadele azmiyle Hiddink'le başarının geleceği aşikâr. Avrupa arenasının ne kadar zor, ne kadar kaliteli olduğunu tüm futbolcuların öğrenmeleri lazım. Bu tür atmosferde oynamak zor, ama önemli olan tecrübe kazanmak. s.yuvakuran@za­man.com.tr </p>
</p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=987188), [web.archive.org (arşiv bağlantısı)](http://web.archive.org/web/20100817035813/http://www.zaman.com.tr:80/yazar.do?yazino=987188)
