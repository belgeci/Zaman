# Alex'siz Kanarya zorlanıyor

*Semih Yuvakuran 2010.01.23*

<tr><td class="metin" colspan="2" style="padding-top: 20px; padding-left: 5px; ">Fenerbahçe'yi ikinci yarının ilk maçında nasıl buldunuz?</td></tr><tr><td class="metin" colspan="2" style="padding-top: 20px; padding-left: 5px; "><p>Oyuncu dizilişi ve kadro seçimi olarak iyi. Dün akşam ağır zeminde mücadele edebilecek oyuncular sahadaydı. Futbolcuların performansı çok önemliydi. Özellikle orta saha forvete yakındı. Yalnız defans, orta sahayı destekleyemedi. Savunmanın rakibi geride karşılaması, aradaki mesafeyi çok açtı. F.Bahçe, ilk yarıda hücumlarda sorun yaşadı.
<p>Alex ve Gökhan Gönül'ün yokluğu takımı nasıl etkiledi?
<p>Alex için bir şey söylemeye gerek yok. Gol yollarında hep bir şeyler beklediğimiz Alex, dün sahada yoktu. Böyle olunca da F.Bahçe gol bulmakta zorlandı. Gökhan Gönül ile sağ kanadın hücumda işlemediğini gördük. Sağ taraftan Bekir'in çıkmayışı, F.Bahçe'nin hücum gücünü azalttı. Mehmet Topuz da bir şeyler yapmaya çalıştı ama hep içeriye doğru yöneldi. Bu yüzden de sağ taraf hiç işlemedi.
<p>Daum, sağ kanatta ısrarla Bekir'i oynatıyor. Neden?
<p>Orada bölge için başka oyuncu alternatifi yok. Önder düşünülüyordu, zaten yok. Mecburen orada görev yapacak tek isim Bekir. Bu futbolcunun oynadığı yer sağbek değil, stoper.
<p>İkinci yarıdaki F.Bahçe'yi nasıl buldunuz?
<p>F.Bahçe ikinci yarıda bambaşka bir kimlikle oynadı. Özellikle 50. dakikadan sonra Denizlispor kalesini ablukaya aldı. Kaçan bir sürü gol pozisyonu vardı. Bunda da beceriksizlik mi, Denizli'nin şansı mı diyelim, fark kaçırıldı.
<p>Sol kanatta Dos Santos ve Vederson istediğiniz gibi oynadı mı?
<p>Özellikle Antalya maçında izlediğim Dos Santos ile dün akşamki Dos Santos arasında fark vardı. Daha çok gol yollarında görünen, geriden çok daha net çıkışlar yapan, gol attıran Dos Santos'u bu maçta göremedik. "Vederson mu, Özer mi?" dendiğinde. Bu hava şartlarında Vederson'un oynaması lazımdı. Önemli olan, sahadaki oyundur. Özer Hurmacı, yine klasını konuşturdu ve takımına galibiyeti getiren isimlerin başında geldi.
<p>Fenerbahçe'ye transfer gerekli mi? Hangi bölgeye oyuncu alınmalı?
<p>Şu an pivot santrfor Gökhan alındı ama F.Bahçe'ye çok şey katacağına inanmıyorum. Eğer Dentinho alınırsa, Alex olmadığında bu açığı kapatacaktır. Çünkü Alex'in yokluğunda F.Bahçe, gol yollarında zorlanıyor.
<p>Fenerbahçeli futbolcularda Denizlispor fobisi mi var?
<p>Bana da öyle geliyor. Çünkü kaçan bir şampiyonluk var Denizli'de. F.Bahçe'nin çok daha iyi konsantre olup bu maçları kazanması gerekir. Hep zorlanıyor. Yine zorlanarak bir galibiyet elde etti. s.yu­va­ku­ran@za­man.com.tr<br/></p></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=943724), [web.archive.org (arşiv bağlantısı)](http://web.archive.org/web/20100210152243/http://www.zaman.com.tr:80/yazar.do?yazino=943724)
