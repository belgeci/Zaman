# Umutlar bir başka bahara kaldı

*Semih Yuvakuran 2009.09.10*

<tr><td class="metin" colspan="2" style="padding-top: 20px; padding-left: 5px; padding-right: 10px;">Öncelikle sel felaketinde ve Güneydoğu'da hayatlarını kaybeden vatandaşlarımıza Allah'tan rahmet, ailelerine de sabır diliyorum. Şimdiye kadar sahasında oynadığı maçları hep kazanan ve hiç kaybetmeyen Bosna Teknik Direktörü Blazeviç, 20'nin üzerinde üst düzey takımları çalıştırdı. Dünya üçüncülüğü ve şampiyonluklar yaşayan tecrübeli bir teknik adam.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Oyuncular da Almanya Bundesliga'da top koşturan tecrübeli ve disiplinli isimler. Yani iyi bir takıma karşı hem de deplasmanda oynamak çok zordu. Bizler de zoru seven, ilkleri başaran takım olarak rakibe bir ilki yaşatmak arzusundaydık. Ve biraz olsun acılarımıza merhem olacaktı bu galibiyet. Maça öyle başladık. Galip gelmesi gereken, puana şiddetle ihtiyacı olan bizdik. Çok da iyi başladık. 4. dakikada Emre ile golü bulduk. Bulduk ama, sonra... Bosna'nın oynamasına izin verdik. Orta sahada lüzumsuz top kayıpları yaptık. Rakibi kovalayamadık. Adeta bıraktık, diyebilirim.
<p>Ve frikikten çok kötü bir gol yedik. Top çok iyi yere gitti. Volkan'ın yapacağı hiçbir şey yoktu. Maçın bir anda elektriklenmesine anlam veremedim. Emre'nin sarı kartı, golün yenilmesi, Fatih Terim'in tribüne yollanması oyunumuzun bozulmasındaki başlıca sebeplerdi. Disiplinden koptuk, defans arkaya adam kaçırmaya başladı. Ve rakibe iki-üç net gol pozisyonu verdik. Özellikle defanstan çıkarken kaptırılan toplar kalemizde tehlike oluşturdu. Volkan maçın en iyisiydi. Çok net pozisyonlar kurtardı. İlk golü atmak bize yaramıyor. Geçen maçlarda alkışladığımız ve övdüğümüz Emre, Arda ve Tuncay maça bir türlü ağırlığını koyamadı. Bütün ikinci topları rakip aldı. Ne ileride çoğalabildik ne de defansta. İlk 10 dakika haricinde rakip daha iyiydi. Bosna'nın kalecisi son dakikalarda kurtardığı toplarla mağlubiyeti önledi.
<p>İkinci yarıya da Sercan ve İsmail ile yine ilk yarı olduğu gibi çok iyi başladık. Pas yapan, rakibi oynatmayan dönen topları kazanan ve alan daraltan bizdik. Ve Sercan'la da öyle bir gol kaçırdık ki, öne geçmemiz an meselesiydi. Sonra tablo aynı. İlk yarının aynısı. Yine yaptığımız hatalar, göbekten gitmeye çalışmamız, kanatları kullanamayışımız, defansta forvetlere çok rahat top almalarına izin vermemiz, kötü oynamamıza neden oldu. Onlara zaten beraberlik yetiyordu. Oyunu soğutmaya çalıştılar, kontratakla da tehlikeli oldular.
<p>Maçın genelinde ilk yarının 10 dakikası ve ikinci yarının ilk 15 dakikasında futbol oynayabildik. Maç berabere bitti. Artık rakiplerimizden medet umacağız. Umutlarımız bir başka bahara kaldı gibi. s.yuvakuran@zaman.com.tr<br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=890479), [web.archive.org (arşiv bağlantısı)](http://web.archive.org/web/20090926161352/http://www.zaman.com.tr:80/yazar.do?yazino=890479)
