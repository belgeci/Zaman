# Yerli ve yabancı hocanın farkını gördünüz mü?

*Semih Yuvakuran 2010.05.06*

<tr><td class="metin" colspan="2" style="padding-top: 20px; padding-left: 5px; ">Sezon başından beri ilk defa F.Bahçe'yi bu kadar çok pozisyon verir görüntüde izledim.</td></tr><tr><td class="metin" colspan="2" style="padding-top: 20px; padding-left: 5px; "><p>Bir kaleci 3 gol yediği halde takımın en iyisi olarak değerlendiriliyorsa, F.Bahçe'nin halini siz düşünün. Bir yaşında o kupayı görenler şimdi 27'sinde. Hep ucuna kadar gelip kaybetmenin üzüntüsünü hak etmiyor F.Bahçe taraftarı. Eğer büyük takımsan, final oynadığın kupayı kazanacaksın, şampiyonluk yolunda son iki maçı da alacaksın. Zira güçlü bir kadro var ortada. Trilyonlar harcadığı halde hâlâ daha 'Şampiyon olmak için ne yapabilirim?' diye düşünmeyeceksin.
<p> İşte yerli ve yabancı hoca farkı. Kimisi gelir sevgiyle oynatır, kazanır. Kimisi de gelir trilyonları alır götürür ama hiçbir şey vermez. Bence Daum'un, F.Bahçe'ye verdiği hiçbir şey yoktur. Takımın başında Aykut Kocaman olsaydı, kupa da şampiyonluk da alınırdı. Bıraksınlar şu yabancı hayranlığını. Senelerce çalıştım. Futbolun başka dili yok. Ne yazık ki yerli hocalarımız bilgisiz diye kenara atılıyor. Bir teknik adam, Gökhan Ünal gibi bir golcüyü, 85. dakikada oyuna sokuyorsa ben o hoca hakkında yarım saat düşünürüm.
<p> Daum, yine tek forvetle oyuna başladı. Artık ezberlenen bu oyun sisteminde F.Bahçe'nin fazla gol atma şansı bulunmuyor. Güiza ile Gökhan Ünal birlikte oynasa daha verimli olur. Cesaretli hocaysanız bu maça iki santrforla çıkarsınız. Böyle oynayıp 6 maç gol yemeseniz bile 7.sinde mutlaka yersiniz. Kimse, 'gündüz-gece maçları' bahanesinin ardına saklanamaz. Mevsim değişikliklerini gözlemleyemiyor musunuz? Sıcağı soğuğu ayırt edemiyor musunuz?, Doktorlarınız size ne yiyip içeceğinizi söylemiyor mu?
<p> Kaptan Alex'e gelince. Attığı golle kendisini ayakta alkışlaşmış ve görevini yapmıştır. Keşke diğer futbolcular da Alex'in yaptığının yarısını yapsaydı, kupa F.Bahçeli futbolcuların elinde yükselmiş olacaktı. Emre'nin çıkması da çok yanlıştı. İçinde bulunduğun maç bitmeden A.Gücü karşılaşması mı düşünülür? Sen önde olduğun maçı kaybetme.
<p> Trabzonspor muhteşem oynadı. Özellikle Umut çok istedi. Alanzinho, Colman, Selçuk, bu galibiyette başrol oynayan futbolculardı. Mücadele edersen Allah mükafatını verir. Maçın yıldızları Umut ve Colman ikilisiydi. Hak eden kazandı, Trabzon hak etti. Şenol Güneş takımın başına geldiği günden bu yana zaten bir değişim vardı. 
<p> Şanlıurfa halkına da göstermiş olduğu misafirperverlikten dolayı teşekkür ediyorum. Düşünebiliyor musunuz, otellerde yer kalmadığı için bize evlerini açtılar. Adeta yalvarıyorlar, ''Lütfen bizde misafir olun." diye. Bu geniş yürekli insanlara çok teşekkür ediyorum. <br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=980948), [web.archive.org (arşiv bağlantısı)](http://web.archive.org/web/20100507144119/http://zaman.com.tr:80/yazar.do?yazino=980948)
