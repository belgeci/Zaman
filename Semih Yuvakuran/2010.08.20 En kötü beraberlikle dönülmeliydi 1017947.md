# En kötü beraberlikle dönülmeliydi

*Semih Yuvakuran 2010.08.20*

<td class="columnist-detail">
<p>Fenerbahçe, PAOK deplasmanında özellikle Emre ve Stoch'un yokluğunu hissetti.</p>
<p>
<div id="haberMetinDiv">
<p>Çünkü Yunan temsilcisi, Kanarya'nın elendiği İsviçre ekibi Young Boys'tan kötü bir takım. Kadro değerleri de 28 milyon Euro. Yani Fenerbahçe'nin dörtte biri. Vasat bir ekip görüntüsündeler. Sadece Şampiyonlar Ligi'ne veda ettikleri Ajax maçlarının 1-1 ve 3-3 bittiğini ve Hollandalıları epey zorladıklarını biliyoruz. Fenerbahçe, PAOK'u rövanşta kesinlikle hafife almamalı. PAOK, seyirci desteğiyle sert oynadı; ancak ikinci devre eksik kalınca sahada yoktular. Bu sebeple Yunanistan'dan en kötü beraberlikle dönülmeliydi.
<p>Fenerbahçe, özellikle ilk yarıda oyun kurmakta zorlandı. Geriden çıkarılan her top rakibe gitti. Orta saha pas yapamadı. Böyle olunca da rakip daha iyi gözüktü. İkinci devrenin başından itibaren roller değişti. Temsilcimiz hücumu düşündü. Yeni transfer Niang oyuna girdikten sonra ileride çoğalan Fenerbahçe, daha rahat bir 45 dakika izletti. Aykut Kocaman'ın taktiğine gelince; ilk yarı önce durdu, sonra kendi felsefesini ortaya koydu. Fenerbahçe, 'bu turu geçerim' dedirtti. Ama yine de soru işaretini koymak lazım.
<p>Alex, bu takımın her şeyi. Topların onda toplanması, meşin yuvarlak ona geldiğinde takımın rahatlaması Brezilyalının kalitesini net bir şekilde ortaya koyuyor. Gökhan Gönül ise öyle bir gole engel oldu ki; Fenerbahçe turu geçerse onun sayesinde olacak. Bu sezonki performansı alkışa değer. Nazar değmez inşallah. Bence dün gecenin yıldızıydı. Fenerbahçe'nin en iyisiydi. Fenerbahçe'nin ihtiyacı olan santrfor tipi uzun boylu. Pivot santrfor. Sarı-Lacivertlilerin hâlâ uzun boylu santrfora ihtiyacı var. Çünkü yan toplarda hava hakimiyeti olan forveti yok. Niang çok çabuk, takıma da çok şey katacak. Ancak pivot golcü hâlâ lazım. Caner'in ise Fenerbahçe'de de bal yapmayan arı gibi olduğunu gördük. Uğur Boral iyileştiğinde formasını kapar. Lugano ve Dos Santos da fena değildi. Mücadele bazında bütün takım elinden gelen her şeyi yaptı. Fenerbahçe'nin fiziki anlamda PAOK'tan üstün olduğu bariz bir şekilde görüldü. Dün geceki skordan çıkartılacak sonuç ise gerçek Fenerbahçe'nin Trabzonspor deplasmanında görüleceği. </p></p></p></div>
</p>
<a href="http://web.archive.org/web/20101224224250/mailto:s.yuvakuran@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1017947), [web.archive.org (arşiv bağlantısı)](http://web.archive.org/web/20101224224250/http://zaman.com.tr/yazar.do?yazino=1017947)
