# Yeter ki isteyin, başarı gelecek...

*Semih Yuvakuran 2009.09.08*

<tr><td class="metin" colspan="2" style="padding-top: 20px; padding-left: 5px; ">Estonya maçının ardından yaptığım değerlendirmede Arda, Tuncay, Emre ve biraz da Hamit'in karşılaşmaya damga vurduğunu söylemiştim.</td></tr><tr><td class="metin" colspan="2" style="padding-top: 20px; padding-left: 5px; "><p>Yani 4 futbolcu bile Estonya'ya yetmişti. Şimdi grup ikinciliği için Bosna-Hersek ile zor bir 90 dakikaya çıkacağız. Beraberlik Bosna'ya yetecek gibi; ancak bazılarına göre hayallerimiz biraz daha devam edecek. Bana kalırsa bu durumda 2010 Dünya Kupası sadece hayal olarak kalacak. Çünkü Afrika'ya gitmemiz çok zora girecek.
<p>Çarşambaya bir gün kaldı. Takımımızda moral ve motivasyon çok iyi durumda. Ahh bir de sakatlıklar olmasa... O zaman belki daha iyi niyetli düşünecektik. Mehmet Aurelio'nun top kapışlarını, topu oyuna sokmasını ve mücadelesini çok arıyoruz. İyi bir Nihat'ın gollerini özledik. Mevlüt'ün Paris Saint Germain formasıyla Fransa'da kaydettiği golleri hep takip ediyoruz. Ancak şu an ikisi de sakatlıkları sebebiyle yoklar. Cezası biten Semih ise oynayabilir durumda.
<p>Grubumuzun genel durumuna baktığımızda İspanya'nın garantilediğini görüyoruz. Bize de ilk kıyağını Belçika'ya karşı yaptı. Onları 5-0 gibi farklı bir skorla yenerek 7 puanla saf dışı bıraktı. Ama bunu Bosna-Hersek maçında beklemek hata olur. Bosna-Hersek'in 7-8 oyuncusu futbol yaşantısını Avrupa'da sürdürüyor. Yani pek kolay olmayacak. Tek umudum, futbolcularımızın büyük takımlara karşı daha iyi mücadele etmesi. Çünkü biz biraz laubali davranıp, 'nasıl olsa yeneriz' düşüncesine girdiğimizde son Estonya maçındaki gibi basit goller yiyoruz. Hani Fatih Terim diyor ya, "Biz biriz, biz bütünüz, biz takımız." İyi takımlara karşı aynen böyleyiz. Euro 2008'deki başarılarımız da bunun eseriydi. 90 ve artılarda gelen goller çalışmanın ürünüydü. Bir nevi Allah'ın mükâfatıydı, peki şimdi niye olmasın?..
<p>Estonya maçında işlemeyen sağ kanat, beni çok korkutuyor. Bu bölgede ise Kazım ve Gökhan Gönül görev yapıyor. Halbuki ikili, kulüpleri Fenerbahçe'de burada büyük güven veriyor. Sarı-Lacivertlilerin problemsiz işleyen tek yeri sağ kanadı da diyebiliriz. Nitekim Fatih Terim, Kazım ve Gökhan'a dayanamayarak onları kenara almıştı. Kazım, sakatlığı sebebiyle Bosna-Hersek maçının kadrosundan çıkarıldı. Estonya'ya karşı zaman zaman kötü oynamamız, kanatları eşit veya pek kullanamamamızdan kaynaklandı. Hep göbeği zorladık. 2'ye 1'lerle göbekten rakibi geçmek için bazı oyuncular doğru olanı yaptı.
<p>Şimdi istediğimizi yazıp çizelim. Top oyuncularda. Defans çok temkinli davranmalı, defans-orta saha, orta saha-forvet mesafelere dikkat etmeli. Bloklar arası ne kadar birbirine yakın olurlarsa hem defansta hem de hücumda başarılı oluruz. Rakip pozisyon bile bulamaz. Biz hangi maçı mücadele etmeden kazandık? Yok! Yani mücadele en ön planda. Sadece 4-5 kişiyle değil, takım halinde futbol. Bizler her zaman olduğu gibi tek yumruk olacağız. Sizler sadece isteyin... s.yuvakuran@zaman.com.tr<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=889600), [web.archive.org (arşiv bağlantısı)](http://web.archive.org/web/20100113030010/http://www.zaman.com.tr:80/yazar.do?yazino=889600)
