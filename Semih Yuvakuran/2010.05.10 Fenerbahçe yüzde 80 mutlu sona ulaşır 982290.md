# Fenerbahçe yüzde 80 mutlu sona ulaşır

*Semih Yuvakuran 2010.05.10*

<tr><td class="metin" colspan="2" style="padding-top: 20px; padding-left: 5px; ">Fenerbahçeli futbolcular dün gece çok iyi oynadı. Öncelikle mücadeleye kendilerini çok iyi hazırlamışlar.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Birbirleriyle yardımlaşmaları, mücadeleleri, kademe anlayışları ve en önemlisi disiplinli oynamaları, galibiyetteki en önemli faktördü. Dünkü 90 dakikanın ardından, "Fenerbahçe şampiyonluğunu yüzde 80 ilan etti" diye düşünüyorum. Kanımca Sarı-Lacivertliler, Kadıköy'de Trabzonspor'u da yenerek mutlu sona ulaşacaktır. Gücü ve kalitesiyle seyircisini arkasına alan bir takım, bunu rahatlıkla başarabilir.
<p>Kanarya, dün takım halinde çok iyiydi. Güiza forvette tek başına olmasına rağmen inanılmaz koştu. Çok çabaladı, arzu etti. Rakip defansı çok yordu. Attığı golle de mücadelesinin mükafâtını aldı. Lugano ve Bilica da ön plana çıkan isimlerdi. Emre, Selçuk, Gökhan ve özellikle kademe anlayışında Vederson çok iyi oynadı. Atağa iyi çıktılar ve geri dönmesini bildiler. Yani rakibe sadece iki pozisyon verdiler. Onda da Bilica başrol oynadı.
<p>Daum'un Alex'in yerine Cristian'ı oyuna almasına çok kişi anlam veremedi; ancak ben büyük ihtimalle Alex sakatlandı diye düşünüyorum. Çünkü dünkü maç Alex'siz nasıl kazanılacaktı? Daum'un o anda Trabzonspor maçını hesap ettiğini sanıyorum. Çünkü Emre de sarı kart sınırındaydı. Emre'yi oyuna aldı. Girenler de Daum'u yanıltmadı. Durum böyle olunca Daum, hamlelerinde doğru işler yaptı.
<p>Mehmet Topuz'a ise ayrı bir paragraf açmak istiyorum. Son iki maça baktığımızda onun hareketlendiğini görüyoruz. Attığı golün haricinde etkili, iyi oynadı, çok mücadele etti. Fenerbahçe maça çok iyi hazırlanmıştı. Ankaragücülü futbolcular topu ayaklarına her aldıklarında karşılarında en az 3 Fenerbahçeli karşılarındaydı. Böylece top hep Fenerbahçe'de kaldı. Atılacak bir gol ev sahibinin gardını düşürecekti. Nitekim de öyle oldu.
<p>Kanımca Ankaragücü önümüzdeki sezonun hesaplarını yapıyor. Yabancıları çok kaliteli; ama bireysel oynuyorlar. Takım oyununu sahaya yansıtamadıkları müddetçe hep böyle kalırlar. Takım oyunu oynadıklarında çok iyi bir Ankaragücü'nü izleyebiliriz. Eleştirilen Serkan Kırıntılı'ya gelirsek; Cristian'ın golünde yapacağı hiçbir şey yoktu. Bence üç golde de kalecinin hatası yoktu. Şutu attırmayacaksınız.</p>
</p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=982290), [web.archive.org (arşiv bağlantısı)](http://web.archive.org/web/20100817035523/http://www.zaman.com.tr:80/yazar.do?yazino=982290)
