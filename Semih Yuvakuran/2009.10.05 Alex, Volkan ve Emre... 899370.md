# Alex, Volkan ve Emre...

*Semih Yuvakuran 2009.10.05*

<tr><td class="metin" colspan="2" style="padding-top: 20px; padding-left: 5px; padding-right: 10px;">Saracoğlu'nda dün gece ligin iki namağlup takımı karşılaştı. Bu sezon oynadığı futbolla kendini ispatlayan G.Birliği, aynı zamanda ligin de en genç takımı. F.Bahçe ise Galatasaray'ın Ankaragücü'ne 3-0 mağlup olmasının haberiyle maça iştahlı başladı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Gençlerbirliği, iyi oynarken golü yedi. Gökhan'la başlayan atakta, Güiza'nın servis ettiği topa Alex'in dokunuşu Kanarya'yı 1-0 öne geçirdi. Zaten Alex'in varsa problemin yok. Brezilyalı ya atıyor ya da attırıyor. Erken gelen gol, F.Bahçe'yi çok rahatlattı. Son haftalarda izlediğimiz yorgun ve isteksiz takımın aksine dün sahada çok koşan, mücadele eden, arzulu bir ekip bulduk. Emre ve Cristian, takımın sigortası gibiydiler. Çok pres yaparak, çok top kazandılar. 
<p> Özellikle Emre'nin istekli futbolu, diğerlerini de ateşledi. Güçlü fiziğiyle takımını ateşledi. Uzaktan attığı şut da görülmeye değerdi. Mehmet Topuz, sağ kanatta başladı. Ancak yerinde oynamazsa Kayseri'deki futbolunu çok ararız. Lugano ve Bilica, iyi mücadele ettiler. Defansın iki sağlam oyuncularıydı. Gökhan Gönül, her zamanki gibi iyiydi. Kademelere girdi, ataklara çıktı. Dos Santos ise üst düzeyde değil. Hâlâ güçsüz. Beyni istiyor, ama ayaklara hükmedemiyor. Artık toparlanması lazım. F.Bahçe seyircisi fazla sabretmez.
<p> G.Birliği, tecrübesizliğinden dolayı ilk yarı fazla etkili olamadı. F.Bahçe defansını neredeyse hiç zorlamadılar. Ama ikinci devrede yaptıkları iki değişiklikle, uzaktan attıkları şutlarla net 3-4 gol pozisyonu buldular. Bu pozisyonlarda da Volkan, kalesinde devleşti. İkinci 45 dakikada çok daha zevkli ve bol pozisyonlu bir maç izledik. Sarı-Lacivertlilerde Emre, Alex ve Volkan, sivrilen isimler oldu. Sonuçta F.Bahçe, 8'de 8 yaparak 'yola devam' dedi. Zor maçı farklı bir skorla kazanmasını bildi. Bir konuya değinmeden geçemeyeceğim. Dünya starı Roberto Carlos'un yedek kalmasını hazmedemiyorum. Daha önceleri kulübeyi sadece attığı gollerden sonra sevinç gösterilerinde kullanmıştır herhalde. Avrupa Ligi'nde de iyiydi. Carlos, profesyonel ve örnek bir oyuncu. Bir dünya starının ağzını açmadan verilen görevi en iyi şekilde yerine getirmesi, Türkiye'deki futbolculara örnek olarak gösterilmesi lazım. s.yuvakuran@za­man.com.tr<br/></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=899370), [web.archive.org (arşiv bağlantısı)](http://web.archive.org/web/20091006060633/http://zaman.com.tr:80/yazar.do?yazino=899370)
