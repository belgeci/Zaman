# Daum, günü kurtardı

*Semih Yuvakuran 2010.03.21*

<tr><td class="metin" colspan="2" style="padding-top: 20px; padding-left: 5px; ">Geçen hafta ilk 11'de oynayan Gökhan Ünal, dün 18'e bile giremedi. Daum'un tercihi nasıldı?</td></tr><tr><td class="metin" colspan="2" style="padding-top: 20px; padding-left: 5px; "><p>Bence bu bir antrenör faciası. Geçen hafta Gökhan Ünal, verilen görevi en iyi şekilde yaptı. Kadroyla bu kadar oynarsanız futbolcuların güvenini kaybedersiniz. Bence oyuncuların Daum'a güveni yok. Geçen hafta da Güiza ısınmaya bile çıkmamıştı. Bakıyorsunuz ilk 11'de. Güiza da, Gökhan Ünal da oynamalıydı.
<p>Cristian Baroni'nin yerine oynayan Deniz Barış, Brezilyalının açığını kapatabildi mi?
<p>Deniz, Baroni'nin açığını kapatmaya çalıştı; ama taraftarın Deniz'e tahammülü yok. Diğerleri hata yapıyor, ama Deniz yaptığında kıyamet kopuyor. Buna anlam veremiyorum. Deniz de kendisini çok kasınca topları rakibe servis etti.
<p>Sol tarafta Vederson'un yerine Özer Hurmacı vardı. Bu, yerinde bir karar mıydı?
<p>Vederson, geçen hafta kötü oynadı. Özer de sakatlandığı haftaya kadar takımın en iyisiydi. Ancak Özer, o bölgede oynamaz. Eğer siz Özer'i çizgide görevlendirirseniz Özer'i kaybedersiniz. Çünkü dün ön çizgide takıldı kaldı. F.Bahçe, ilk yarıda resmen 10 kişiydi.
<p>Mehmet'teki durgunluğu neye bağlıyorsunuz?
<p>Kayserispor'daki gibi kendine bakmazsan elbette çok zor oynarsın. Mehmet Topuz, güçsüz. Bir an önce futbola dönmeli. Ona tavsiyem, bazı şeyleri bıraksın! F.Bahçe taraftarı bir futbolcuyu sildiği zaman o futbolcunun toparlanması bir hayli zaman alır. Parayı hakkıyla kazandığını tribünlere ispatlaması lazım.
<p>F.Bahçe, önümüzdeki hafta G.Saray derbisine çıkacak. Bu maça hazır görünüyorlar mı?
<p>F.Bahçe, takım oyunu oynamadığı için hazır değil. Ne kanatlardan ne göbekten gelebiliyorlar. Top kimdeyse hiçbir kişi koşu yapmıyor. Herkes o topu alanı seyrediyor. Takımda herkes yürüyor. Tabii ki G.Saray derbileri farklı olur. Bu maçlardaki gibi oynayacaklarını sanmıyorum. Ama bu oyunu sergilerlerse F.Bahçe için o 90 dakika hayli zor geçer.
<p>Daum, Emre'yi neden oyundan aldı?
<p>Çünkü Emre ikinci sarı kartı görebilirdi. Yaptığı hareketlerden dolayı oyun dışı kalabilirdi. Daum, akıllı bir kararla Emre'yi oyundan aldı ve G.Saray derbisine sakladı.
<p>G.Antepspor'u beğendiniz mi?
<p>Gaziantepspor'un iyi ayakları var. Ama nedense bu futbolcular F.Bahçe karşısında yokları oynadı. Çok daha farklı bir rakip bekliyordum. Ama 90 dakikaya baktığımızda doğru düzgün bir tane şutları bile yok. Julio Cesar'ın ikinci yarıda oyuna girmesine de anlam veremedim. s.yuvakuran@za­man.com.tr <br/></p></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=964092), [web.archive.org (arşiv bağlantısı)](http://web.archive.org/web/20100511063451/http://www.zaman.com.tr:80/yazar.do?yazino=964092)
