# Aykut hoca yürekli davranmalı

*Semih Yuvakuran 2010.06.27*

<tr><td class="metin" colspan="2" style="padding-top: 20px; padding-left: 5px; ">Fenerbahçe yönetimi, Daum sorununu şampiyonluğun kaçtığı haftada sıcağı sıcağına çözmeliydi. Peki Alman teknik adam haksız mı? Elbette değil, üstelik haklı. Çünkü bir yıl daha sözleşmesi olan hocayı alıyorsunuz ve bir sezon sonra gönderiyorsunuz.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Devam kararı alınsaydı insanlar bunu sadece birkaç gün eleştirir, ardından her şey unutulurdu. Ancak son iki sezondur iki çalıştırıcının kulüpten aldığı tazminatları anlamak mümkün değil. Aragones ve Daum'a ödenen rakamlara bakıldığında, "Keşke Zico'yla devam edilseydi." diyor herkes.
<p> Aykut Kocaman'a gelince; geçen yıldan beri oyuncularla birebir temasta bulunan o. Futbolcularının her türlü sorununu biliyor. Yeni bir hoca gelseydi takıma alışıncaya kadar zaman geçecekti. O yüzden Aykut Kocaman'ın liderliğinde sezona girilmesi bence en doğru davranış oldu. Şimdi sorulması gereken şu: "Yabancılara tanınan tolerans Aykut Hoca'ya tanınacak mı?" Kanımca Aykut Kocaman, bu ağır yükün altından kalkabilecek yetenek ve tecrübede. Yerli antrenör denince akla ilk Rıdvan Dilmen geliyor. Mağlubiyet yüzü görmeden görevinden alınan Dilmen, Avrupa kupası yenilgisinin ardından kovulmuştu. Asıl sorun 'Evladımız' dendiğinde başlıyor. Bu durumda yerli antrenör yönetime şart sunamıyor. Böyle olunca da gönderilmek kolaylaşıyor.
<p> Aykut Kocaman döneminde Fenerbahçe'de birçok çatlak ses çıkacaktır. Başkan Kocaman'ın arkasında duracaktır; ancak nereye kadar belli değil. Aykut Hoca bugüne kadar taraftarla hiçbir problem yaşamadı. Fenerbahçe, mağlubiyetlere ve beraberliklere tahammülsüz bir yapıda. Arka arkaya iki kötü sonuç, takımı karıştırabilir. Kocaman, Rıdvan Dilmen gibi Fenerbahçe'nin en sevilen oyuncularından biri; ama yinelemek gerekirse Avrupa'dan elendiğinde Rıdvan görevden alındı. Acaba böyle bir olay tekrarlanırsa Aykut'a kim destek verecek? Şimdi Aykut Kocaman'a yürek lazım. Bunu ortaya koyabilirse başarı beraberinde gelir.
<p> Her şeye rağmen artık geleceğe bakılmalı. Başkan Aziz Yıldırım, transferde mutlaka atak yapacaktır. Her sessizliğin ardında bir fırtına, her fırtınanın ardında da bir sessizlik vardır. Şu an F.Bahçe'deki sessizlik fırtınanın habercisi gibi. Ben ısrarla söylüyorum; acilen uzun boylu pivot santrfor alınmalı. Defansı yıpratan bir futbolcu olmalı. O zaman Semih ve Güiza da golleriyle taraftarı coşturur. F.Bahçe'nin boy ortalaması 1.80. Bence bu rakam 1.85'e çıkmalı. Sarı-Lacivertli takımın da Avrupa devleri gibi hava hakimiyetinin üst düzey olması lazım. Hem defansta, hem ofansta. Benim görmek istediğim, fizikli bir F.Bahçe. Transferleri Dünya Kupası'ndan önce yapmak lazımdı. Şimdi adayların değerleri 3'e, 4'e katlandı. Sol tarafa Bursasporlu Ozan İpek'i öneriyorum. s.yu­va­ku­ran@za­man.com.tr</p>
</p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1000047), [web.archive.org (arşiv bağlantısı)](http://web.archive.org/web/20100817035512/http://www.zaman.com.tr:80/yazar.do?yazino=1000047)
