# Alex, bu takımda her zaman rahat oynar

*Semih Yuvakuran 2010.09.28*

<td class="news-spot">
<p>Fenerbahçeli taraftarlar ve futbolcular farklı galibiyetten dolayı kendilerini kandırmasın. Çünkü geçen sezonki Kasımpaşa çok daha tecrübeli ve farklı bir kimlikteydi.</p>
<p><p>Ama Yılmaz Vural hoca bir operasyon yapmış; ancak başarısız olmuş. Eğer bir an önce toparlanmazlarsa ligden düşebilirler. Fenerbahçe böyle bir kötü takıma karşı bile bu kadar çok pozisyon verip goller yiyorsa bu da bir soru işareti. Defans komple kötüydü. Mehmet Topuz isteksiz, Selçuk yorgun, Gökhan Gönül dahi etkisizdi. Santos da maç bitse de gitsek havasındaydı. F.Bahçe'nin en büyük zaafı, takım savunmasını yapamaması. Yan top problemleri devam ediyor. Her serbest atışta Keller ve Şahin vurdu, birini direk, birini Volkan kurtardı. Bunlar gol olsa maç 4-4 berabere bitecek! F.Bahçe'nin yan top zaafı da devam ediyor. Kanarya'da topu veren futbolcu yürümeye başlıyor. Ve bir-iki ismi de elleri bellerinde dururken gördüm.
<p> Sol tarafta tek oynayacak isim bence Stoch. Son 10 dakika giren bir futbolcudan ne beklersiniz, onu da düşünmek lazım. Stoch'un düne kadar oynadığı maçlarda gösterdiği performans üst düzeydeydi. Ama bakıyorsunuz ya yabancı kontenjanına takılıyor ya da Aykut hocaya. Hücum düşünüyorsanız bence Stoch ideal bir oyuncu. Slovak oyuncu, böyle devam ederse küser. O halde formunu yükseltmek sorun olabilir. Yıldız oyuncular kırılgandır. Oynamadığından dolayı üzgün görünüyordu. Alex'e gelince; tutuk olabilir, yürüyebilir. Ama Alex'in kalitesini hiçbir zaman sorgulayamayız. 6 senedir her şeyini verdi. Koskoca ligi düşündüğünüzde asist yapıyor ve çok gol atıyor. Dün de bir asist yaptı ve iki gol attı. İstemiyorsa da gönderilmesi yönünde yönetime rapor sunacak. Bu belirsizlik, her iki taraf için de kötü. Alex, bu takımda her zaman oynar. Emre Belözoğlu ise F.Bahçe'ye geldiğinden beri gösterdiği performansla pırıl pırıl parlıyor. Emre, mücadelesini en kötü gününde bile gösteriyor. F.Bahçeli diğer oyuncuların ona teşekkür etmesi lazım. Takımı ateşledi, attığı golle güzel oyununa bir yıldız da kendisi koydu.
<p> Ersen Martin'in ceza sahasında topu elle kesmesine gelince; çok enteresan. Yapılmaması gereken en büyük hatalardan biri. Kasımpaşa'nın düşüşünde ise Yılmaz Vural'ın büyük katkısı var! Zamansız yere kadroda revizyona gitti ve şu an bu hale geldi. Bir hoca bu kadar tecrübeli de olsa doğrusu ben anlam veremiyorum.</p>
<a href="http://web.archive.org/web/20101130182253/mailto:s.yuvakuran@zaman.com.tr">
</a></p></p></p></td>

Kaynak: [zaman.com.tr](http://zaman.com.tr/yazar.do?yazino=1032974), [web.archive.org (arşiv bağlantısı)](http://web.archive.org/web/20101130182253/http://zaman.com.tr/yazar.do?yazino=1032974)
