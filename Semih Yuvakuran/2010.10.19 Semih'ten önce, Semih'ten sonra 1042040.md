# Semih'ten önce, Semih'ten sonra

*Semih Yuvakuran 2010.10.19*

<td class="news-spot">
<p>G.Saray'ın ve Beşiktaş'ın mağlup olması, Bursaspor'un da puan kaybetmesi F.Bahçe'yi çok iyi motive etmiş. Ancak oyunu Semih'ten önce ve sonra olmak üzere ikiye ayırmak gerekiyor.</p>
<p><p>Özer'in sakatlığı sonrasında Semih'in sahaya çıkması F.Bahçe'nin hücum gücünü çok artırdı. Özellikle Semih'in duvar pasları rakibi çökertti. Yazılarımızda her zaman Emre Belözoğlu'na ayrı bir paragraf açıyoruz. Çünkü F.Behçe'ye geldiğinden beri kötü maçı yok denecek kadar az. Özellikle milli maçlardaki mağlubiyetler moralini bozsa da dün Mehmet Topuz'la birlikte gizli kahramanlardan biriydi. Mehmet Topuz ise ilk kez ön liberoda görev yaptı. Eğer böyle devam ederse Baroni forma yüzü göremez.
<p>Stoch'u ise çok beğeniyorum. Ama bazı oyuncular, hocalarının dediklerini yerine getirmediklerinde kesik yiyebiliyorlar. Hücumda çok iyi. Rakip savunmayı altüst ediyor. Ancak defansa hiç yardıma gelmiyordu. Bu maçta hem ileri uçta hem geride çok iyiydi. Dün akşam dikkatimi çeken en büyük olgu ise Fenerbahçe'nin disiplinli görünümü ve takım halinde savunma yapabilmesiydi. Yabancıların oyun anlayışları da bu şekilde. Eğer Avrupalı gibi oynamak istiyorsanız bu sistemi hayata geçirmelisiniz.
<p>Herkes doğru yerdeydi ve mücadeleleri alkışa değerdi. Yobo ile Lugano da çok iyi anlaşıyorlar. Yobo daha yumuşak bir futbol görüntüsü çiziyor. Müdahaleleri çok yerinde. Gökhan Gönül ilk yarı biraz ileriye çıktı, ardından defansif görevini yerine getirmeye çalıştı. Gücünü ekonomik kullandı. Solda Stoch ve sağda Dia çok etkiliydiler. Sağ ve sol beklerin ileriye çıkmasına gerek kalmadı. İlk devredeki 3-1'lik skor, haftaya oynanacak G.Saray derbisi öncesi ikinci yarıdaki futbolu etkiledi. Derbiye sakatsız çıkma düşüncesi, ister istemez tempoyu düşürdü. Sonuçta 4-1'lik skor F.Bahçe'yi çok rahatlattı. Derbiye biraz mercek tutacak olursak; G.Saray'ın düştüğü durum ortada. Özellikle Arda ve Baros'un sakatlıkları Sarı-Kırmızılı takım için büyük bir handikap. F.Bahçe'nin de her geçen gün futbolunu ilerletmesi, Cim Bom açısından sıkıntıya yol açabilir. Bu seferki G.Saray maçı bundan öncekilere nazaran bence F.Bahçe açısından daha rahat geçebilir.
<p>Konyaspor açısından ise pek güzel şeyler söylemek mümkün değil. F.Bahçe oyunu ciddiye aldığı zaman Konyasporlular hiçbir şey yapamadı. Ziya Doğan hoca ve takımını ligde çok zor günlerin beklediği apaçık ortada. Devre arasında takviye yapmaları kaçınılmaz. Yapmazlarsa Konyaspor'u çok zor günler bekliyor.</p>
<a href="http://web.archive.org/web/20101130183230/mailto:s.yuvakuran@zaman.com.tr">
</a></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1042040), [web.archive.org (arşiv bağlantısı)](http://web.archive.org/web/20101130183230/http://zaman.com.tr/yazar.do?yazino=1042040)
