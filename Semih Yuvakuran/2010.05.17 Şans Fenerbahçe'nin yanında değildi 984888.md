# Şans Fenerbahçe'nin yanında değildi

*Semih Yuvakuran 2010.05.17*

<tr><td class="metin" colspan="2" style="padding-top: 20px; padding-left: 5px; ">Fenerbahçe'nin Trabzonspor karşısında dün gece 90 dakika boyunca oynadığı futbolu herkes gördü. Meşin yuvarlak o iki direğin arasına girmek istemedi.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Maçın geneline baktığınızda, Fenerbahçe'nin kaçırdığı golleri biz bile tribünde sayamadık. Futbolda gol atamazsanız, şansınızı kaybederseniz. Zaten şampiyonluk şansı da Fenerbahçe'ye altın tepside sunulmuştu. Bunuda Bursaspor yapmıştı. Fenerbahçe'de 'istemiyorum' diye elinizin tersiyle itip tekrar Bursaspor'a iade ettiniz o şampiyonluğu.
<p> Maça gelirsek... 90 dakika tempolu oynayan F.Bahçe'ydi. Golleri kaçıran da yine F.Bahçe'ydi. Trabzonspor ise kontratak futbolu tercih etmişti. Eğer Trabzonspor, cesaretle F.Bahçe'nin üzerine gidebilse, golleri de bulabilirdi. Siz eğer hakemle uğraşırken gol yiyorsanız, yanlış yapıyorsunuz. Hakemle değil, topla uğraşmalısınız. Yenilen gol oyuncu hatasıydı. Orada oyunu başlatmasalar, Trabzonspor beraberlik golünü bulamayacaktı. Aslında tam bir final maçı oldu. Çok keyifli, kıran kırana oynanan bir karşılaşma izledik Kadıköy'de.
<p> Fenerbahçe final maçlarında problem yaşıyor. Dünkü beraberlik, ikinci bir Denizli faciası oldu. Gole ihtiyacın var, Semih ve Gökhan Ünal kenarda bekliyor, Gökhan son 10 dakikada sahaya sürülüyor. Daum, çift forvete dönmüyorsa, 'bu maçı kazanmak istemiyor' diye düşünür herkes. Daum, hamlelerinde çok geç kaldı. Gökhan Gönül'ün, Lugano'nun, Bilica'nın mücadelesi üst düzeydi. Ve Gökhan Gönül'e içim acıdı. Yazık bu futbolcuya. Gökhan, sağdan 50 kere bindirme yaptı. Ancak sol tarafa baktığınızda Vederson'un çok cılız ataklarını gördük.
<p> Dünkü maç Şenol Güneş'in intikamı gibiydi... Seneler önce Oğuz ve Aykut'un golleriyle Trabzonspor'un elinden şampiyonluğu alıp Bordo-Mavililer'i üzüntüye garkeden F.Bahçe, aynı hüznü dün gece kendisi yaşadı. Maç sonu yaşananlar ise tam bir facia. Futbolun bir oyun olduğunu hala öğrenemedik. Kırılan ve havada uçuşan koltuklar, sahaya atılan sert cisimler, tribünde çıkarılan yangın... Ya birileri yaralansa, yansa veya daha kötü bir duruma maruz kalsa...
<p> Neden bütün bunlar? Şampiyonluk kaçmış? Olabilir, ama sonuçta Şampiyonlar Ligi'ne giden bir Fenerbahçe var ortarda. Bu olaylar Fenerbahçe seyircisine hiçmi hiç yakışmadı. Muhteşem ve çok güzel başlayan geceye gölge düştü. Dünkü maçın kahramanı bana göre Trabzonspor kalecisi Onur'du. Milli Takım ve Trabzonspor gerçekten çok iyi bir kaleciye sahip. Bursaspor'u da sezon boyunca göstermiş oldukları performanstan ve elde ettikleri şampiyonluktan dolayı kutluyorum. Önümüzdeki senelerde de hep böyle devam ederler diye düşünüyorum. İnşaallah Sivasspor'un yaşadığı akibete uğramaz. Bursa şehri bunu hak etti. Tam bir futbol şehri diyebiliriz. Şampiyonlukları hayırlı olsun.</p>
</p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=984888), [web.archive.org (arşiv bağlantısı)](http://web.archive.org/web/20100817034843/http://www.zaman.com.tr:80/yazar.do?yazino=984888)
