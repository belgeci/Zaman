# Ter dökmeden maç kazanılmaz

*Semih Yuvakuran 2010.12.22*

<td class="columnist-detail">
<p>Mücadele etmezseniz yenilirsiniz. F.Bahçe ikinci yarının ilk 15 dakikasında biraz kıpırdadı o kadar...</p>
<p>
<div id="haberMetinDiv">
<p>Ardından ilk 45 dakikadaki gibi kötü oynadı. Orta sahada Selçuk ve Gökay yeterli değildi. Gökay'a gördüğü sarı kartla ilgili bir tavsiyem olacak. Faul yaptıktan sonra hakeme el kol hareketlerinde bulundu. Daha, çok genç. Eğer böyle başlarsa çabuk kaybolur. İki maçta futbolcu olunmaz. Hep mütevazı olması lazım. Sonuçta kazanan o olacak. Özellikle de saha içindeki hareketlerine çok dikkat etmesi gerekiyor.
<p>F.Bahçe'nin kanatları saman alevi gibiydi. Gökhan Gönül, yorgunluğunu maç boyunca belli etti. Şu ana kadar özveriyle oynayan birçok futbolcunun başına böylesi durumlar gelebiliyor. Santos ise kazanılması gereken bir isim. Uzun zamandır forma giymediği için performansını eleştirmek doğru olmaz. Aykut Kocaman, Niang'ı yedek bırakıp Semih Şentürk'e forma verdi. Lig maçlarında Niang'ın formsuz olduğunu görmüştük. Dinlendirilmesi gerekiyordu. Kenarda da formayı hak eden biri var. Nitekim top geldiğinde Semih'in gol ya da goller atacağını biliyoruz. Dün gece de golcülüğünü kanıtladı. Ancak F.Bahçe durunca topla buluşamadı. İleriye yani topu üçüncü bölgeye taşıyamazsanız az pozisyon üretirsiniz. Özellikle beraberlik golünden sonra F.Bahçe'nin atakları zayıfladı.
<p>Volkan Demirel'in yokluğunda kaleyi Serkan Kırıntılı devraldı. Oynamayan kaleci bu tür sıkıntıları yaşar. Serkan devamlı oynasa üçüncü golü yemezdi. Özellikle ilk golde Manucho, üç defans oyuncusunu da adeta ipe dizdi. Yobo, Gökhan ve Lugano'nun yanından gitti. Pasını da Musa Aydın iyi değerlendirdi. Bu noktada Kanarya'nın defansını eleştirmek gerekiyor. Burada paragraf açıp Bucaspor'u kutluyorum. 16 yaşındaki futbolcularla F.Bahçe'yi devirdiler. Bucasporlu yöneticiler sezon başında hata yapmıştı. Bank Asya'dan gelen takımı dağıtınca ligde kötü bir performans sergilediler. Dünkü oyunlarıyla Türkiye'nin belki en kaliteli altyapısına sahip takımı görüntüsü çiziyorlar. Gençler neler yapabileceklerini F.Bahçe karşısında ispatladılar.
<p>Özetle; F.Bahçe gruptan çıkmak adına Bucaspor'u mağlup etmeliydi. Uzun yıllardır süren hasret yine rötar yapacak gibi, Samet Aybaba'yı da tebrik ediyorum. 16 yaşındaki çocukları sahaya sürdü, yüreğini ortaya koydu. Dün forma bulanların takıma adapte olduğunu düşünürsek Türk futbolu adına olumlu gelişmeler yaşanır. s.yuvakuran@za­man.com.tr </p></p></p></p></div>
</p>
<a href="http://web.archive.org/web/20101223005803/mailto:s.yuvakuran@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1068405), [web.archive.org (arşiv bağlantısı)](http://web.archive.org/web/20101223005803/http://zaman.com.tr:80/yazar.do?yazino=1068405)
