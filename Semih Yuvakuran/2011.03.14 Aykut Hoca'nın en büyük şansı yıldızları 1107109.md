# Aykut Hoca'nın en büyük şansı yıldızları

*Semih Yuvakuran 2011.03.14*

<td class="columnist-detail">
<p>Kazanma arzusuyla dolu bir F.Bahçe izledik.</p>
<p>
<div id="haberMetinDiv">
<p>Kalecisinden forvetine kadar şampiyonluğa inanmış bir takım vardı sahada. Böyle bir seyircinin karşısında isteksiz olmak mümkün değildi zaten. Lugano, Santos ile Selçuk gibi şu ana kadar direkt oynayan oyuncuların yokluğunda Kanarya'da, Bekir, Caner ile Stoch gibi uzun süredir forma bulamayan isimler vardı. Stoch, mücadele azmiyle doluydu. Uzun zamandır kadroya girememesine rağmen kaçırdığı golleri atsa maçın kahramanı da olabilirdi.
<p> Caner Erkin ise bu formuyla Santos'u kesemez. Ligde sona yaklaşılıyor ve artık sonuçlar futbol kalitesinden daha önemli. Dün geceki stresi Trabzonspor maçında da gördük. Özellikle küme düşme hattındaki ekiplerle karşılaşmak herkes için zor ve dün de öyle oldu. Gündüz Sivasspor ile Bucaspor galip geldikten sonra Konyaspor'un Kadıköy'den en az 1 puan alması gerekiyordu. Bütün oyuncular ve Yılmaz Vural da bunu biliyordu. O yüzden risk almalıydılar. Ancak sonucu değiştirebilecek birçok yıldızı olan Fenerbahçe, onlar için büyük bir handikaptı. Nitekim Semih Şentürk oyuna girer girmez durumu 2-0'a taşıyınca tribünler ve Aykut Kocaman derinden bir 'oh' çekti.
<p> Alex, dün top alamayınca çok gerilere geldi. Böyle olunca da performansı düştü. Alex olmayınca Emre Belözoğlu sahne aldı. Zaten Emre sezon başından beri en fazla bir-iki maçını kötü oynadı. Dün özellikle rakibin sol tarafını çok zorladı. Attığı ara pasları ve asistiyle klasını konuşturdu. Bekir-Yobo ikilisi uyumsuz bir görüntü çizerken iki futbolcu da kademe hataları yaptı. Lugano'da bu tür sorunlar olmuyordu. Bekir, kesinlikle kötü oynamadı. Ancak Yobo ile birbirini tamamlayamadılar. Üstelik karşılarında kendilerini zorlayacak kimse yoktu. Semih Şentürk ise çok enteresan bir isim. Kulübede gol atıyor sanki. Ve yedek kalmasına rağmen sorunsuz bir oyuncu. Semih, forma verildiğinde profesyonelce davranarak görevini en iyi şekilde yerine getiriyor. F.Bahçe'yi rahatlatan golü atarak son 20 dakikada arkadaşlarını da sevindirdi.
<p> Fenerbahçe, cuma günü Galatasaray'la çok önemli bir derbiye çıkacak. Bu maçların favorisi yok. Sezonun ilk yarısında 'Fenerbahçe, Galatasaray'a fark atacak' diye bekleyenler Şükrü Saracoğlu Stadı'nda yanıldı. G.Saray, kurtuluş maçı olarak F.Bahçe derbisini görüyor. Sarı-Kırmızılılar, böyle büyük bir galibiyeti taraftarına armağan etmek isteyecek. Derbinin havasının ve temposunun çok farklı olacağını düşünüyorum.
<p> Konyaspor'a gelince... Onlar için tehlike çanları çok daha fazla çalmaya başladı. Çünkü rakipleri Sivasspor ile Bucaspor, haftayı 3 puanla kapatırken Konyaspor'un mağlup olması kendilerini alt sıraya yerleştirdi. Tehlikeli bölgede olmak futbolcular açısından gerçekten zordur. Küme düşme korkusu, performanslarının yarısını alıp götürür. Bir de Konyaspor'un defansı da gününde değildi. Konyasporlular defanstan çıkarken F.Bahçe'nin presi karşısında ne yapacaklarını bilemediler. Eğer siz defanstan olumlu toplarla çıkamazsanız, ligde kalmanız zorlaşır. Gördüğüm kadarıyla Konyasporlu futbolcular takım oyunu oynamıyorlar, bireysel oynadıkları için de rakip kalede tehlike dahi oluşturamadılar. Allah yardımcıları olsun. </p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1107109), [web.archive.org (arşiv bağlantısı)](http://web.archive.org/web/20110315021810/http://zaman.com.tr:80/yazar.do?yazino=1107109)
