# Gelenek bozulmadı

*Semih Yuvakuran 2009.10.26*

<tr><td class="metin" colspan="2" style="padding-top: 20px; padding-left: 5px; padding-right: 10px;">Bu maçların havası bambaşka. Haftalardır konuşulan derbi heyecanı nihayet sonuçlandı. İki takımın oynadığı Avrupa maçları sırasında bile konuşulan dev randevuda gülen taraf yine Fenerbahçe oldu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Saracoğlu'nda atmosfer o kadar yüksekti ki; istenmeyen olaylar daha karşılaşma başlamadan önce başladı. İşte o yüzden benim için derbinin keyfi daha 90 dakika oynanmadan kaçtı bile. 3-5 kendini bilmez yüzünden aynı olaylar tekrarlanıyor. Bu tür maçlarda sinirlerine hakim olan ekibin şansının daha yüksek olduğunu hep dile getirmiştik. Dünkü mücadelenin öncesinde de G.Saray'ın pek rahat olduğu söylenemezdi. Isınırken stresleri gözlerinden okunuyordu.
<p>Maçın hemen başlarında Fenerbahçe, G.Saray kalesine yüklendi. Bu da golün erken atılmasını beraberinde getirdi. G.Saray ise ayağında top bile tutamadı. Futbolcularının ayaklarının titrediği her hallerinden belliydi. Nitekim, Vederson'la başlayan atakta Alex yine sahneye çıktı. Ve takımını 1-0'lık üstünlüğe taşıdı. Burası Saracoğlu. Bambaşka bir stat. Taraftarı gördünüz mü? Futbolcuları nasıl havaya sokuyorlar.
<p>Maça dönecek olursak, G.Saray defansının baskıyı yediğinde topu oyuna sokma hastalığına dün gece de şahitlik ettik. Presi yiyince ne yapacaklarını şaşırdılar. Böyle olunca orta saha ve forvette istenilen topları alamadılar. F.Bahçe her yönüyle ilk yarı müthiş oynadı. Kazım çok istekliydi. Emre, Mehmet Topuz, Gökhan, Cristian ve Roberto Carlos birbirinin açıklarını çok iyi kapattı. Sahadaki mücadele görülmeye değerdi. F.Bahçe'nin temposu G.Saray'ı şaşkına uğrattı.
<p>"Tempo maç sonuna kadar devam edecek mi?" diye düşündük. Çünkü, bu ritme 90 dakika dayanmak çok zor. İkinci yarı yine F.Bahçe'nin baskısıyla oynandı. Alex'in penaltısıyla durum 2-0 olunca herkes herhalde benim gibi 'fark geliyor' dedi. Hakan Balta skoru 2-1'e taşıyınca F.Bahçe ister istemez oyunu rölantiye aldı. G.Saray biraz toparlansa da tecrübe hep ön plana çıktı. Eleştirilen Roberto Carlos'un bu tür maçların adamı olduğunu gördük. Keita'ya adım attırmadı. F.Bahçe'nin Steaua Bükreş karşısında aldığı 3 puan ve verdiği mücadeleden sonra G.Saray maçında da sergilediği oyun ve performans alkışlanmaya değerdi. Güiza durumu 3-1'e getirdiğinde artık G.Saray için her şey bitmişti. Daha çok çalışan ve isteyen kazandı. F.Bahçe'nin gösterdiği bu performansı alkışlıyorum.. s.yuvakuran@zaman.com.tr<br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=907770), [web.archive.org (arşiv bağlantısı)](http://web.archive.org/web/20091027034143/http://www.zaman.com.tr:80/yazar.do?yazino=907770)
