# Fenerbahçe artık hata yapmaz

*Semih Yuvakuran 2011.05.16*

<td class="columnist-detail">
<p>26. dakikaya kadar ortada geçen ve yarım gol pozisyonu olan bir maç izledik.</p>
<p>
<div id="haberMetinDiv">
<p>Zorlanan; ancak oyunun kontrolünü elinde tutan bir Fenerbahçe vardı sahada. Çünkü karşısında, kapanan ve sert oyunu tercih eden Ankaragücü zorlu bir rakipti. Fakat Alex'in ilk penaltı golünden sonra Kanarya, oyuna ağırlığını koydu. Bu noktada hakem Cüneyt Çakır'ı tebrik ediyorum, 3 penaltıyı da haklı olarak çaldığı için. Yıl içerisinde Fenerbahçe'nin çalınmayan penaltıları vardı; ama hepsi bir maça sığıverdi.
<p>Bence Niang'ın pozisyonunda Ankaragücü kalecisi Senecky, sarı kartla cezalandırılmalıydı. Kırmızı, kanımca çok ağır oldu. 30. dakikada skor 2-0 olunca düğüm çözüldü ve ipler tamamen Sarı-Lacivertlilerin eline geçti.
<p>Alex yine 'yıldız' tabirinin hakkını verdi. 5 gole imza atarak rüşdünü ispatlamayı başardı. Sezon başında herkesin kafasını karıştıran, hakkında kötü şeyler yazılan bir Brezilyalı vardı. Şimdi o yazıları kaleme alanlar övgülere başladı. Zaten Sambacı, onlara en güzel cevapları sahada verdi. Ben asıl o cümleleri kaleme alanların yüz ifadesini merak ediyorum. Alex için, "Üstünü örtün, üşümesin." demiştim daha önce. Aynı görüşümde ısrar ediyorum: "Aman hasta olmasın!"
<p>Aykut Kocaman'ın kadro tercihi doğruydu. Kazanan kadronun bozulmayacağı, futbolun doğrusu. Sezonun ikinci devresinde Kanarya'nın takım savunması çok iyi. Orta sahanın ileriye desteği de üst seviyede. Çıkan futbolcuların yerlerine girenler de sisteme kolayca ayak uydurabiliyor. Fenerbahçe'nin en büyük avantajı da bu.
<p>Selçuk Şahin bence gayet iyi oynuyor. Baroni ise yabancı kontenjanına takılmıyor. Emre Belözoğlu varsa yanında Baroni ile Selçuk'tan hangisi forma giyerse giysin pek fark etmiyor. Bir iki hafta bocalayan Emre de dün gece kalitesini sergilemeyi başardı. Hücumda ve rakip atakların kesilmesinde canla başla mücadele etti.
<p>Niang'a gelince; sadece iki pozisyonda var. Bir tanesinde de penaltı yaptırdı. Lakin ondan sonra sahada yoktu. Böyle bir savunmayı darmadağın etmesi gerekiyordu. O da, "Görevimi yaptım." diye düşündü. Taraftarın ve camianın beklentisi ondan çok yüksek. Stoch da büyük bir övgüyü hak ediyor. Tüm bunların ötesinde stresli bir ortamda oynamak çok zor. Fenerbahçeli futbolcular bunları layıkıyla yerine getiriyor. Son bir 90 dakika kaldı; Sivasspor deplasmanı. Kanarya, bu maça endekslendi.
<p>Bence Sivas deplasmanına birkaç gün önceden gidilmeli. İki tane örnek Fenerbahçe'nin önünde duruyor. Denizli ve Trabzonspor maçlarında yitirilen iki şampiyonluktan ötürü Kanarya şimdi daha dikkatli davranmalı. Ben artık Fenerbahçe'nin hata yapacağını sanmıyorum. Ancak futbol bu, sürprizlere açık. Son düdük çalmadan kesin bir şey söylemek mümkün değil; ancak dediğim gibi Fenerbahçe şampi... </p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1134884), [web.archive.org (arşiv bağlantısı)](http://web.archive.org/web/20111213100827/http://zaman.com.tr/yazar.do?yazino=1134884)
