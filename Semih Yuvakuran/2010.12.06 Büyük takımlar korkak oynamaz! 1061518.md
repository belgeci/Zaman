# Büyük takımlar korkak oynamaz!

*Semih Yuvakuran 2010.12.06*

<td class="columnist-detail">
<p>Fenerbahçe ilk yarıda iyi, ikinci devrede korkaktı.</p>
<p><p>Bunun bedelini de yediği golle ödedi. Belki de tarihinin en iyi kadrosuna sahip olan F.Bahçe'nin ikinci 45 dakikadaki futboluna anlam veremedim. Skoru koruma telaşına giren futbolcuları da algılamak hayli zor. Sanırım güçlerinin farkında değiller. Çünkü saha ve seyirci avantajı da onlarda. Öyle ki Kanarya'nın bir tane yıldızının bedeli, Karabükspor'un toplam fiyatı değerinde. Dünkü maçta F.Bahçe'nin F.Bahçe gibi oynadığına inanmıyorum. F.Bahçe, ileri uçta bir türlü baskı kuramadı.
<p>Kaptan Alex'in aleyhine sezon başından beri yazıp çizenler şimdi sesini çıkartamıyor. Çünkü Alex, oynadığı futbolla hepsine cevabını verdi. Alex gibi oyuncun olsun, sadece sahada dursun. O gereğini mutlaka yapar. Nitekim Karabükspor'a attığı ve attırdığı golle klasını bir kez daha kanıtladı. Uzun süren sakatlığının ardından sahalara dönen Emre Belözoğlu ise eski Emre değildi. Ama çabuk toparlanacağa benziyor. Dün Cristian Baroni ile beraber görevini iyi yapanların içerisindeydi. Maç eksiğinin zaaflarını yaşadı. Yine de ayakta kalmasını bildi.
<p>Lugano ile Yobo ikilisi ise uyumlu bir görüntü çizdi. Yenilen gol haricinde adam ve saha paylaşımını maç boyunca en iyi şekilde yerine getirdiler. Özellikle Yobo'nun kritik müdahaleleri dikkat çekiciydi. Lakin aynı şeyi kanatlar için söyleyemeyeceğim. Caner, solda bal yapmayan arı gibiydi. Oraya Dos Santos'un monte edilmesi lazım. Solda Stoch-Dos Santos ikilisi çok daha başarılı olur. Dün Karabükspor, kanatları çok iyi kapattı. Yücel İldiz, bu konuda futbolcularına iyi dersler vermiş. Her şeye rağmen Fenerbahçe, Bursaspor'un Beşiktaş'a kaybettiği 3 puanla üst basamağa bir adım daha yaklaştı. Bursaspor, Trabzonpor, F.Bahçe, Beşiktaş, Kayserispor şampiyonluk yarışının içerisinde. Fenerbahçe, ilk yarının kalan iki haftasında kazanırsa çok daha iyi konuma gelebilir. 
<p>Karabükspor'a gelince... Emenike, attığı golle ve F.Bahçe defansına yaşattığı korkuyla özellikle ikinci yarıda parladı. Ev sahibinin atağa çıkmasını da engelledi. Koskoca F.Bahçe, ondan korktu. Ancak böyle oyuncular büyük takımlara geldiğinde nedense kaybolup gidiyorlar. Çünkü kendilerine iyi bakmıyorlar. Düşünceler ve hedefler değişiyor. Hedefler değişince güçsüz kalınıyor. Bence Emenike, Anadolu takımı futbolcusu. Büyük takımlarda başarılı olabileceğini zannetmiyorum. İspanya gol kralı Güiza dahi tutunamadı. İstanbul'da forma giyebilmek ve kalıcı olmak için çok çalışmalı ve sadece futbolu düşünmelisiniz. Bu noktada Güiza örneğini tekrar verebiliriz. İstanbul'a gelmeden önce ve adım attıktan sonraki haline bakmak her şeyi özetliyor. s.yuvakuran@za­man.com.tr </p>
<a href="http://web.archive.org/web/20101207004916/mailto:s.yuvakuran@zaman.com.tr">
</a></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1061518), [web.archive.org (arşiv bağlantısı)](http://web.archive.org/web/20101207004916/http://www.zaman.com.tr:80/yazar.do?yazino=1061518)
