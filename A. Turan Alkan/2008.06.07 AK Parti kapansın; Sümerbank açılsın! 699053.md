# AK Parti kapansın; Sümerbank açılsın!

*A. Turan Alkan 2008.06.07*

<tr><td class="metin" colspan="2" style="padding-top: 20px; padding-left: 5px; padding-right: 10px;">Sabih Bey bu işi biliyor ve adamın dediği çıkıyor; Anayasa Mahkemesi üyeleri işten çıkarılsın, maaşlarından tasarruf edilsin. Sabih Bey'in emekli maaşına zam yapılsın; anayasayla ilgili davalara Sabih Bey baksın.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Meclis'in bir işe yaradığı yok; maaşları asgari ücret seviyesine düşürülsün. Kanun yapma ve yasama yetkileri ellerinden alınsın, Sabih Bey'e verilsin; Sabih Bey kendi çıkardığı kanunların anayasaya uygunluğunu denetlesin.
<p>Milletvekilleri, zaten mevcut olan kamu personeli havuzuna dahil edilsin; isteyen bir başka kamu kurumuna yan geçiş yapsın; çalışıp bir işe yarasınlar. "Olmaz, milletim beni vekil seçti, buradan bir yere ayrılmam" diyenlere Meclis bünyesinde yararlı işler verilsin.
<p>Ne bileyim; bahçıvan, tesisatçı, kütüphane memurluğu...
<p>Hükümet hemen istifa etsin; emaneti götürüp Cumhurbaşkanı'na versin. Cumhurbaşkanı ise hemen, "iyi ama ben sizden beş dakika önce istifa ettim. Bavulları topluyoruz, gidin istifanızı vekilime verin" desin. Meclis Başkanı hükümetin istifasını alıp evirip çevirdikten sonra Sabih Bey'e göndersin. Sabih Bey, "iyi ama anayasada böyle bir şey yazmıyor" desin (der mi der; belli olmaz!) ve dilekçeyi CHP'ye göndersin. Deniz Bey istifa dilekçesini parafe edip Önder Bey'e havale etsin. Önder Bey cep telefonunu kontrol ettikten sonra evrakı genel saymana, genel sayman da yeniden Sabih Bey'e göndersin.
<p>AK Parti kendi kendini intihar etsin; binayı boşaltıp süpermarkete kiraya versinler. MHP dursun, lâzım olur.
<p>Üniversitelerde laikliğe karşı odak olma ihtimâli fikirler taşıyan erkek öğrencileri tesbit etmek için tahkikat komisyonları kurulsun; bu kerataların soyları sopları araştırılsın, ailede çürük elma var mı, yok mu, bakkala, muhtara, tüpçüye sorulsun. "Yaşasın, imtihanı kazandım" diye her ipini kıran okuyamasın; gitsin sanayide kaportacı çırağı olsun. 
<p>Başörtüsü ile gezmek, kamu-mamu alanı polemiklerine girilmeden hepten yasaklansın; hacıemmi takkesiyle gezenlere de Şapka kanunu uygulansın.
<p>Ha, ezan... Ezan Türkçe okunsun; karşıdevrimciler çatlasın.
<p>"Netekim ben demiştim" diye kos kos gezinen fırsat düşkünü takımından eski ve eskimez siyasetçilere kına istihkakı verilsin; ayrıca her sene iki çift pabuç, bir takım elbiselik kumaş da unutulmasın.
<p>Türkiye'deki AB temsilcileri kovulsun; ordaki memurlarımız geri çağrılsın; bunların yarısını İran'a, yarısını Rusya'ya, artanını Hindistan ve Çin'e gönderelim; Türkiye'ye yeni ufuklar açsınlar. Döviz yasaklansın, Dolar, Euro dolaşımdan kalksın. Murat 124'ler yeniden imâl edilsin. Türkiye'nin tek beyaz eşyacısı Koç olsun. Sümerbank açılsın, özelleştirilen KİT'ler yeniden kamulaştırılsın; halkımız buralarda işe girsin.
<p>Özel televizyon ve radyolar kapatılsın; TRT'de sonradan işe alınan kim varsa kovulsun; yerine "bizim eski çocuklar", başlarına ise Tuncay Abi gelsin. TRT'de her akşam yine "köy saati" programı olsun; orada öğretmenin imamı nasıl perişan ettiğine dair skeçler yapılsın. Süpermarketler kapatılsın, Belediyeler tanzim satış mağazaları açsınlar.
<p>İnternet kapatılsın, 6. Filo defolsun; Halkevleri açılsın. Bir Türk lirası onbin yüz milyon dolar olsun. Kıbrıs'ın hepsini alalım, Amerikalıları Kuzey Irak'tan kovalım, yeni bir Saddam bulalım.
<p>Ha, az kalsın unutuyordum; Sabih Bey AB'yi, IMF'yi, OECD'yi kapatsın; bizi gözleyen ve dinleyen uyduları tüfekle vurup düşürelim.
<p>Yağmur yağsın, barajlar dolsun, yerli malı kullanalım, yargıya saygı duyalım.<br/></p></p></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=699053), [web.archive.org (arşiv bağlantısı)](http://web.archive.org/web/20080810013755/http://www.zaman.com.tr:80/yazar.do?yazino=699053)
