# Bafra Ah Bafra*

*A. Turan Alkan 2009.03.01*

<tr><td class="metin" colspan="2" style="padding-top: 20px; padding-left: 5px; padding-right: 10px;">Kitabın adı, "Bafra... Ah Bafra..."Yazarı Alptekin Ahıshalıoğlu. Yazarı tanımıyorum ama kitabı redakte ederek (galiba "editörlük" de!) yayına hazırlayan Mehmet Güntekin'i tanıyorum. Türk Musikisi ses sanatçısı ve yöneticisi Mehmet Bey dostum, geçenlerde ayaküstü bir sohbetin ardından evlerimize dönmek için ayrıldığımızda bana bu kitabı hediye etmek nezaketinde bulundu, sağolsun.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Efendim, kitap Bafra'yı anlatıyor; ellili yılların ortalarından başlayarak zaman zaman bugüne kadar uzayan hâtıra  ve anekdotlarla, fotoğraflarla bezenmiş çok güzel bir şehir kültürü kitabı.
<p>Gençler, böyle kitaplara inatla "nostalji" diyorlar. Yanlış; bunlar şehir kültürüne dair eserler. İnsanlardan bahsediyor gibi görünürken aslında hadiselerin geçtiği ve arka planda gibi görünen şehirleri anlatıyorlar.
<p>Aşağıda okuyacağınız hadiseler, bu kitaptan seçilmiştir.
<p>*
<p>Hadisenin kahramanı yazarın babası.
Yağcı Havva Hatun diye bilinen bir hanım rahatsızlanıp doktora gidiyor; doktor da  çarşı içinde muayenehanesi bulunan bir röntgen mütehassısına film çektirmesi için hastasını havale ediyor.
Kadıncağız röntgeni çektirip elindeki büyük boy sarı zarfla çarşıdan geçerken, yazarın babası durumu fark ediyor, diyor ki:
<p>-Ne o kız Havva Hatun; hasta mı oldun?
<p>-Sorma İsmail ağabey, üzerine afiyet hastalandım. Doktor Fevzi Bey'e gittim, o da beni Hatipoğlu'na yolladı. Gelip film çektirdim, şimdi de Fevzi Bey'e götüreceğim.
<p>-Bakayım kız şu filme bir...
<p>İsmail Bey, hastanın elinden zarfı alıp negatifi çıkarıyor, ışığa tutup ciddi bir yüzle incelemeye başlıyor:
<p>-Kız Havva, bu kapkara bir şey. Ne kaşın belli ne gözün... <p>Bozuk çıkmış bu. Kaç para verdin sen buna?
<p>Kadıncağız, "Tam on lira verdim" deyince İsmail taşı gediğine koyuyor:
<p>-Vah vaaah, bu Hatipoğlu seni fena kazıklamış. Fotoğrafçı Mümin 5 liraya haftalık boy resmi çekiyor ki hem nasıl; pırıl pırıl!
Havva Hanım öfkeyle soluğu Hati-poğlu'nun muayenehanesinde alıyor,
<p>-Hatıboğluuu... utanmii misin? Sen beni gandudun. Çektüün resim hiçbir şeye benzemii. Hem de on liramı aldın. Foto Mümin 5 liriye boy resmi çekiimiş, ver benim paramı geri!
<p>*
<p>Manuel santrallerin yerini otomatik santrallere bıraktığı günlerde, taşrada telefonu oyuncak gibi gören bir zümre telefon sapığı türemişti. Hadise o günleri resmetmekte...
İşte bu telefon sapıklarından biri, Bafra'da Çobanağası lakaplı aileden Osman Çamaş'ın  ev telefonuna dadanıyor. Olur olmaz saatlerde arayıp olur olmaz lâflar ediyor.
Bir üç beş derken, bir gece "kadrolu" sapık yine telefona sarılıyor. Osman Çamaş telefonu açıyor, son derece halîm bir sesle,
<p>-Oolum, senin derdin ne?
Sapık her zaman olduğu gibi yine abuk-sabuk lafları sıralarken <p>Osman'ın asabı yavaş yavaş bozulmaya başlıyor:
<p>-La, aklıı başıva al yoosa garışmam ha!
<p>Sapıktan çıldırtıcı bir cevap:
<p>-Hiçbi şe yapaman!
<p>Bunun üzerine Osman kantarın topuzunu kırıyor; başlıyor küfretmeye, lakin sâkin olmak sırası âdeta sapığa geçmiş gibidir; her küfre, "ben de senin.. ben de senin..." diye sükûnetle cevap yetiştirmekte...
<p>Osman dayanamıyor, "Ulan bak seni vururum ha"ya kadar tırmandırıyor işi:
<p>-E, goleyse vur da görelim!
<p>Osman kendini kaybediyor artık. Sinirden tir tir titreyerek belinden tabancayı çekip ahizeye dayıyor:
<p>-La bak atarım haa!
<p>-At da görek lan!
<p>-Vaay öyle ha! Al sana!
<p>Güüm! Ahize paramparça...
<p>*
<p>Yazarın babası İsmail Bey çarşı içinde terzidir. Günlerden bir gün terzi vitrinindeki model dergilerinden kesilmiş iri boy fotoğrafları gören safça bir Bafralı köylü dükkandan içeri başını uzatıyor ve terziyi fotoğrafçı zannederek resim çektirmek istediğini söylüyor.
İsmail Bey hiç bozuntuya vermiyor, "Geç şuraya" diye emrediyor: "İskemleye otur, kasketini çıkar bakayım... Dik dur, kımıldama!"
Saf köylüceğiz kemâl-i ciddiyetle fotoğrafın çekilmesini beklerken İsmail Bey önünü ütü beziyle kapattığı kömürlü ütünün kapağını açıp üstüne eğiliyor, son komutları verdikten sonra şaak diye ütünün kapağını kapatıyor,
<p>-Tamam, fotoğrafı çektim, sen rahat ol, şimdi filmi yıkayacağım.
Hemen masanın üstündeki ütü tasını masanın arkasına alıp içindeki suyu bir süre karıştırıyor, sonra masanın çekmecesindeki model mecmualarından birini alıp bizim köylüye benzer bir erkek model resmi aramaya başlıyor fakat kıyafeti uydurmanın imkânı yok. Ne yapsın?
<p>-Resmin kravatlı olsun mu?
<p>Köylü sevinçle, "hee olsun" diyor. "Peki fötr şapkalı olsun mu?" "Hee, olsun", "Peki bıyık ister misin?" "İstenmez mi, bıyık da olsun!"
Terzi İsmail, önündeki mecmuadan seçtiği fotoğrafı makasıyla kesip köylünün önüne koyuyor:
<p>-Sen yabancı değilsin; beş kuruş versen yetişir!
<p>Köylü fotoğrafa bakıyor, bakıyor, bir türlü kendine benzetemiyor: "Eyi ama emmi bu resim bana bek benzemii?"
<p>Terzi İsmail'de cevap çok, ânında yapıştırıyor:
<p>"-Ee, ancak bu gadaa benzer; sen Allah yapususun resim gul yapusu!"
<p>*
<p>Kitapta yukarıdakilere benzer bol sayıda hâtıra, nükte, şiir, fotoğraf ve elbette bol bol, buram buram Bafra var. Yazarının, redaktörünün eline sağlık. Şehir kitapları kitaplığımızda artık bir de Bafra cildi var.
<p>----
<p>Kitap 2007'de basılmış. Yazarın kendi yayını. 462. sayfa. Merak edenler 0362 435 01 95 Nolu telefonu çevirebilirler.(*) <i><b>t.alkan@zaman.com.tr</b></i><br/></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=820289), [web.archive.org (arşiv bağlantısı)](http://web.archive.org/web/20090504173755/http://www.zaman.com.tr:80/yazar.do?yazino=820289)
