# Taraftarlık 'din' olmasın!

*A. Turan Alkan 2012.05.05*

<td class="columnist-detail">
<p>- Hocam, nereye gidiyor bu şike hadiseleri?</p>
<p>
<div id="haberMetinDiv">
<p>- Bilmem farkında mısın Çekirge, şikeden daha kötü bir şeydir başımızdaki. Daha dürüstçesi, bütün dünyada spor ahlakının en karanlık kavramını teşkil eden şikeyi bile baştan çıkardık, eski tabirle iğfal ettik, kötü yola düşürdük. Bütün renkleri hızla kirleterek şikeye bulaşanla aklından bile geçirmeyeni aynı kirli çamaşır sepetine tıkıştırdık. Bunu biz yaptık, biz başardık.
<p>- Oysa ki Atatürk, "Ben sporcunun zeki, çevik ve..."
<p>- İşte bu yüzden sporcularımız, temenni edilenin aksine zeki değil kurnazdır; yöneticilerimiz basiretli değil budala; en azından bazıları...
<p>- Nedir sizi en çok rahatsız eden şey bu hadisede. Takım tutmayı bile bıraktınız zannederim?
<p>- Sevgili Çekirge, birilerinin çete kurup organize işler çevirmesi değil asıl vah'lanmak gereken şey: Şikeyle mücadele edebilirsiniz, ilelebet engelleyemeseniz bile kavramı cinayet gibi, hırsızlık gibi, hakaret gibi ayıplı şeyler raflarında tuttuğunuz sürece birilerinin arada sırada şikeye kalkışması mümkündür ama "Bizim bu yaptığımız şike değil. Şike öyle olmaz, hani bunun isbatı, deliller nerede?" diye kötü bir şeyi kötü olmaktan çıkarıp buharlaştırmak, organize karanlık işler çevirmekten daha kötü bir şey. Biz bunu el birliğiyle başarıyoruz. Şöyle bir şey; ecnebiler dışarıdan bakınca bizim hakkımızda pekâlâ, "Türklerde iyiyle kötüyü birbirinden ayıracak temyiz melekesi gelişmemiş" yargısına varabilirler. Durum iyice absürd bir yere doğru gidiyor yani...
<p>- Federasyonun son kararı sizi de ümitsizliğe sürükledi anlaşılan...
<p>- Zannederim ki, Milli Mücadele'den bu yana açılan en büyük, "Kalkın ey ehl-i vatan!" kampanyası budur: Ey taraftar, kalk ve haklarımızı korumak için arslanlar gibi çarpış! TFF, güya futbol endüstrisini kurtaracağım bahanesiyle suç kavramını buharlaştırmaya kalkıştı. Çekirge, tehlikenin farkında değil bunlar: Taraftarlık, din gibi, etnisite gibi yeni bir kimlik tarifi haline getirilerek etrafında dudak uçuklatacak derecede ısrarlı ve kesin imanlı bir "Bize iftira ediliyor" paranoyası geliştirildi. Artık Bizans'ın çivisini çıkaran Maviler-Yeşiller ayrışmasının nasıl bir şey olduğunu tahayyül edebiliyoruz, şüphesiz böyle bir şeydi...
<p>- Ne yapmak lazım sizce, ne yapılabilir:
<p>- Taraftarlığın bu boyutuna herkesin dikkat kesilmesi lazım; tabii en önce hükümetin ve Sayın Başbakan'ın. Taraftarlık artık bir eğlence, bir boş zaman meşgalesi, "Her insanın bir kusuru olur; bununki de futbol takımı tutmak" türünden hoş görülebilir bir aidiyet olmaktan çıktı, bir menfaat dayanışmasına dönüştü. Dikkat ediyor musun, siyasi partiler meselenin fersah fersah uzağında duruyor, aman çamuru benim eteğime sıçramasın diye işi görmezden geliyorlar. Futbol takımlarına şirin görüneceğiz, bedavadan sempati toplayacağız diye bir Frankenstein yaratığı icad ettiler. Hangi takım ne istiyorsa gülücüklerle bahşettiler, olmayacak dualara âmin dendi. Kulüplerin devlet sırtından büyük variyet ve cirolar yapmasına, güç kazanmasına göz yumuldu. Frankenstein, şimdi kendisini icat eden mucidin boğazını sıkmak üzere. Şuraya yazıyorum Çekirge; şike meselesinin üstü küllenirse, futbol sektörü basın gibi, silahlı kuvvetler gibi gizli bir iktidar ortağı haline gelir.
<p>- Geldi bile...
<p>- Hayır, henüz o noktada değiliz ama bir adım sonrası budur; bu badireyi atlatabilirlerse devlet içinde devlet olmaları işten değildir. Köklü, temelli adımlar atılmalı. Bir kere siyasi partiler ve başta hükümet, futbol takımlarına karşı çok serin; hatta buz gibi soğuk durmalı. Taraftar dalkavukluğuna son verilmeli. Kulüplerin hiç hak etmedikleri halde karşılıksız güç, ekonomik kaynak ve gayrimenkul edinmelerine müsaade etmemek gerek.
<p>- Ya federasyon?
<p>- Görüyorsun Çekirge, özerkliği hazmedecek seviyeye henüz gelememişiz. Özerk zannettiğimiz federasyon seçimlerinde kulüpler alenen "bir senden bir benden" hesabı yapıyorlar. Şikeyle karşılaşınca da kimse görmesin diye çöpü halının altına süpürüyorlar. Özerklik kalksın diyeceğim ama atanmış federasyon da bundan farklı olmaz. En iyisi, UEFA'dan kayyumlar heyeti getirtmek. Bir süreliğine futbolu onlar yönetsin. Para trafiğine çekidüzen versinler. Hatta bir kayyum heyeti de spor basınına lazım diyeceğim ama... Basınımızın futbol yazan kısmının vebali büyük Çekirge. Gazete satacağız diye taraftar dalkavukluğu yapmayı onlar başlattı, politikacılara oradan sirayet etti.
<p>- Son soru; günün birinde yeniden takım taraftarı olacak mısınız?
<p>- Hayır Çekirge, aksine, gençlerdeki taraftarlık ateşini soğutmak için çalışacağım artık! </p></p></p></p></p></p></p></p></p></p></p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1283288), [web.archive.org (arşiv bağlantısı)](http://web.archive.org/web/20120509085450/http://zaman.com.tr:80/yazar.do?yazino=1283288)
