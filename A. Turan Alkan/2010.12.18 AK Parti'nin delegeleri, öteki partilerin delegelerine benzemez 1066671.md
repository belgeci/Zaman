# AK Parti'nin delegeleri, öteki partilerin delegelerine benzemez

*A. Turan Alkan 2010.12.18*

<td class="columnist-detail">
<p>Bilinçlidir. Aklını duygularının önüne koyarak karar verir. Cumhuriyet'in kazanımlarının, Atatürk ilke ve devrimlerinin değerini bilir, onlara sahip çıkar.</p>
<p>
<div id="haberMetinDiv">
<p>Ülkesi için üzerine düşen yükümlülüklerden kaçmaz. Çağdaş, aydın ve demokrattır. Kesinlikle biatçı değildir. Delegelerin yarınki kurultayda bu bilinçle karar verecekleri kesindir. 
<p>Şunu rahatlıkla söyleyebiliriz ki, Genel Başkan R. Tayyip Erdoğan kurultaydan güçlenerek çıkacaktır. Bütün AK Partililer kurultayın iradesine saygı gösterecek, genel başkanın etrafında toplanacaktır. Türkiye içinden geçtiği süreçte güçlü bir AK Parti'ye her zamankinden fazla gereksinim duymaktadır. CHP iktidarının demokrasi vaatlerine karşın Türkiye'yi bir otokrasiye sürüklediği artık yandaşları tarafından bile anlaşılmaya başlanmıştır. 2011 seçimi Türkiye için dönüşü olmayan bir yoldur.
<p>Yarınki kurultayda AK Partili delegeler çağdaş demokrasinin özü ve dayandığı şu değerler için karar verecek: Çoğulculuk, farklılıkların içlere sindirilmesi, bunların özgürce seslendirilmesi... Dinsel ve etnik kimliklere saygı ve hoşgörü duyulması... Bunların hukuken güvence altına alınması...
<p>Temel hak ve özgürlüklerin alabildiğine kullanılabildiği bir toplum modelinin yaratılabilmesi... CHP'nin yarattığı korku toplumunun ortadan kaldırılması... Hukuk devletinin yeniden kurulması... Özel yetkili mahkemelerin kaldırılması... Faşist baskıların, hukuksuzlukların hesabının sorulması... Tüm toplumun paylaşacağı bir özgürlük ve demokrasi anlayışının yerleştirilmesi... Toplumsal barışın sağlanması... Milli gelirin hakça paylaşılması... Refahın yaygınlaştırılması... Cumhuriyet'in getirdiği ve yerleştirdiği kadın-erkek eşitliğindeki tahribatın hızla onarılması...
<p>Katılımcı demokrasinin dinamitlenen temellerinin yeniden daha güçlü bir şekilde atılması... Sendikalizmin çağdaş toplumlardaki gibi güçlü hale getirilmesi... Sivil toplum örgütlerine uygulanan baskının kaldırılması... Basın özgürlüğünün yeniden kurulması... Devletin insan haklarına saygı göstermesi...
<p>AK Parti, yarınki kurultaydan bu değerlere bağlılıkla çıkacaktır.
<p>Genel Başkan Erdoğan ve kurultayın onayladığı yöneticiler partiyi iktidara taşımak için halkla bütünleşip daha güçlü hale getirmelidir.
<p>Böyle bir AK Parti Türkiye için gereklidir, umuttur. Böyle bir AK Parti ülkedeki muhalefetin güçlenmesine de yardımcı olur. CHP iktidarını endişeyle izleyen ve ülkesi için tedirginlik duyan insanlar böyle bir AK Parti'yi özlemle beklemektedir.
<p>Delegeler yarınki kurultayda işte bu özlem için karar verecekler.
<p>Okuyucularımdan özür dilerim; itiraf ediyorum: Başlığı da dahil, yukardaki satırların tamamı "İntihal"dir. Dünkü Hürriyet'te Tufan Türenç'in köşe yazısını olduğu gibi kopyaladım; yazıda geçen bütün CHP'leri AK Parti, AK Parti'leri CHP, Kılıçdaroğlu ibârelerini Tayyip Erdoğan'la değiştirdim, böyle bir metin çıktı ortaya.
<p>Takdir ve yorum sizin. t.alkan@zaman.com.tr</p></p></p></p></p></p></p></p></p></p></p></div>
</p>
<a href="http://web.archive.org/web/20101222080550/mailto:t.alkan@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1066671), [web.archive.org (arşiv bağlantısı)](http://web.archive.org/web/20101222080550/http://www.zaman.com.tr:80/yazar.do?yazino=1066671)
