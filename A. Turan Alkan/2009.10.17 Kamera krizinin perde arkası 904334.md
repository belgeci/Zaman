# Kamera krizinin perde arkası

*A. Turan Alkan 2009.10.17*

<tr><td class="metin" colspan="2" style="padding-top: 20px; padding-left: 5px; padding-right: 10px;">-Deniz Bey, bazı önemli konularda size danışacağım şeyler var; önce aramızda istişare edelim diyorum ben, ne dersiniz?</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>-Aman, öyle telefonla olmaz olmaz bu işler Recep Bey; madem memleket meselesidir açıkça görüşmek lazım. Kuğulu Park'ta buluşalım derim ben, gazetecileri de davet edelim, orada söyleyin ne söyleyecekseniz.
<p>-Tunalı'nın trafiği mâlum, gürültü, egzoz dumanı...
<p>-Öyleyse Gima'nın köşesi nasıl? Öğleden sonra iki iyi mi, simitçinin orada buluşuruz, ben yakama kırmızı bir karanfil takarım...
<p>-Deniz Bey, oldu olacak Ulus'ta heykelin altında buluşalım, oradan Hacıbayram'a geçer ikindiyi de beraber edâ ederiz...
<p>-Valla benim için mahzuru yok ama, partili arkadaşlar olsun, Silivri'deki aydınlar olsun, laik güçler filan rahatsız olur. En iyisi siz bize gelseniz?
<p>-Hayhaaay; yalnız, "bize" derken, eve mi, partiye mi?
<p>-Hah ha... Ömürsünüz vallahi Recep Bey, oldu olacak tavla da atarız. Sahi tavla bilir misiniz; bilmezsiniz ama...
<p>-Ne demek Deniz Bey, Kasımpaşalı olduğumu unutuyorsunuz; tavla da biliriz, konken de çanak da, fakat bıraktık bu işleri biliyorsunuz...
<p>-Şaka yapmıştım zaten, aslında ev daha iyi ama hanımları biliyorsunuz hemen stres yaparlar yok börekti, kısırdı, tatlıydı tuzluydu derken; onları sıkıntıya sokmayalım dilerseniz. Partiye alalım sizi.
<p>-Evet, en güzeli bu galiba, başbaşa görüşürüz...
<p>-Başbaşa ne demek Recep Bey; bizim halktan gizlimiz saklımız yok ki başbaşa görüşmek lüzumunu duyalım; öyle balkondan balkona fiskos eder gibi devlet işi konuşulur mu? Şahsen ben parti meclisini de çağırmayı düşünüyorum; hatta kurultay delegelerini de alsak iyi olur ama benim odaya sığmaz o kadar kalabalık. Siz kaç kişi gelmeyi düşünüyorsunuz?
<p>-Ben? Kaç kişi olacak, şöför, koruma filan; onlar da araçta beklerler; yalnızım yani. Siz de yalnız olursanız iyi olur zannındayım.
<p>-Katiyyen olmaz; ben bunu partili arkadaşlara izah edemem. En azından bir noter olsun yanımızda. Şöyle ağzı sıkı, yurtsever bir noter bulalım; kim ne dedi, ne konuştu yazsın üç kopya...
<p>-Deniz Bey, noter aracılığı ile konuşacaksak buluşmaya ne lüzum var?
<p>-O zaman şey yapalım; kamera olsun odada. Üç tane robot kamera koyarız farklı açılardan; resim seçici açısından alternatif olur. Sonra kayıtları size de veririm, söz!
<p>-Deniz bey, yapmayın, bir ön görüşme yapacağız; size bilgi vereceğim; yaklaşımımızı anlatacağım. Bilahire parti kurullarına götürebilirsiniz elbette konuştuğumuz şeyleri ama ille de üç kamera diye tutturmanız garip kaçıyor. Oldu olacak televizyonlara naklen canlı yayın yapalım bari?
<p>-Bir saniye Recep Bey, niçin açıklıktan yana tavır koyamıyorsunuz; niçin gizli-kapaklı şeyler peşindesiniz? Halktan korkuyor musunuz? Doğrusunu söylemek gerekirse sizi samimi bulmuyorum; konuşulanları sonradan çarpıtacağınızı düşünüyorum da ondan böyle titiz davranıyorum.
<p>-Aşkolsun Deniz Bey; galiba başbaşa görüşme esnasında sizi kandırıp bizim partiye transfer edeceğimi sanıyorsunuz; sizi bir özgüven bunalımı içinde gördüğümü söylersem bana darılmazsınız değil mi?
<p>-Kim, ben? Ha ha haay! Ayol niçin korkacakmışım ki? Aksine kameradan, şahitten, noterden korkan sizsiniz! Asıl ben sizi içten pazarlıklı ve gayrısamimi bulduğumu belirtmek istiyorum. Gelmeyin efendim, gelmeyin, lâzım değil, eksik olsun!
<p>-Gelmiyorum be, gelmiyorum işte! Size üç robot kameraları makam odanızda mutlu dakikalar diliyorum. Sizi millete şikâyet edeyim de görün gününüzü; çaat!
<p>-Bir dakika, asıl ben sizi halka şikâyet edeceğim işte, önce ben kapattım: Çaat! t.alkan@zaman.com.tr<br/></p></p></p></p></p></p></p></p></p></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=904334), [web.archive.org (arşiv bağlantısı)](http://web.archive.org/web/20091028071746/http://zaman.com.tr:80/yazar.do?yazino=904334)
