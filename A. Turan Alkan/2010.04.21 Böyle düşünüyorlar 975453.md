# Böyle düşünüyorlar

*A. Turan Alkan 2010.04.21*

<tr><td class="metin" colspan="2" style="padding-top: 20px; padding-left: 5px; ">Değerli okuyucular; hepinizden özür dileyerek adı bende saklı bir internet sitesinde yer alan "Geçmiş olsun; Bir yumruk da Kayseri'de" başlıklı haberin altına yazılan yorumlardan ikisini aynen iktibas etmek istiyorum.</td></tr><tr><td class="metin" colspan="2" style="padding-top: 20px; padding-left: 5px; "><p>Türkçe ve noktalama hatalarını düzelttim ama üslûba dokunmadım. Bu metinler kanaatimce sadece yazarlarının fikir ufkunu ve hamûlelerini göstermiyor; ne yazık ki -inşallah fazla değildir- belirli bir kesimi temsil niteliği de taşıyor ve bu bakımdan son derece kritik ipuçları ihtiva ediyor.
<p>Değinmek istediğim bir başka konu ise, haberlerin altına okuyucu yorumu diye ilave edilen metinlerin fikri sorumluluğu meselesidir. Bazı internet okuyucuları, küçük bir üyelik işleminden sonra "Nasıl olsa yazdıklarım takibata uğramaz, buraya karışan görüşen yok" düşüncesiyle akıllarından geçen herşeyi, ama herşeyi (bazen ifrazat derecesinde) rahatça yazabiliyorlar. Bu yorumlarda çoğu kere hakaret, tehdit, hezeyandan geçilmiyor. Geçenlerde Cumhurbaşkanı'yla ilgili bir haberin altına, aynı rahatlık hissiyle ağzına geleni yazan bir okuyucunun mahkemeye verildiğini öğrendik. Daha önce belirtmiştim; haber sitelerini yönetenler bu yorumları ehil bir editörün denetiminden geçirmeliler, yoksa başları fena halde derde girecek.
<p>Bir de meselenin zihnî analiz faslı var: "Bu ülkenin eli kalem tutanları bakalım neyi nasıl düşünüyor?" diye bu yorumları değerlendirenler çok garip hatta ürkütücü sonuçlara varabilirler.
<p>Sözü uzattım; işte o yorum:
<p>Alın size referandum sonuçları!.. Ne alakası mı var referandumla? Hele gidin referanduma göreceksiniz ne alakası olduğunu!.. Neyse... Hadi Kayseri Emniyet Müdürünü de görevden alın da görelim! Polisin Hatası yok mu bu yumrukta!.. Gerçi erken, daha buna da günah keçisi bulur bu zevat. İşte açılımların Anadolu algılaması size!.. İki artist, üç şarkıcı, beş yandaş yazarla kahvaltı masalarında "meleşmekle" demek açılım olmuyormuş!.. Şimdi bu iktadar, bu kafa ile referanduma gidecek ve olumlu sonuç olacak öyle mi? Sadece bu konu ile ilgili olarak tüm internet sitelerindeki yorumcular, Bakan'a yumruk atan, Öğretmen'e "Aferin" çekiyor!.. Acaba diyorum!.. AKP'nin akıl hocaları ve AKP'nin başı ve de g... 'ı bu yorumlardan, ders ya da mesaj çıkarıyorlar mı? Yoksa Samsun'da Ahmet (T) ibişine yumruk atanı, "Serseri, kendini bilmez" diye nitelendirip kulaklarının üstüne mi yatıyorlar? Konu çok hassas ve önemli... Belli ki "Kürt açılımı" milletin böğrüne, "Hiyanet hançeri" gibi saplanmış!.. Habur'da olanlar üstüne tüy dikmiş, Samsun'da olanlar sabır taşını çatlatmış! Veee tüm bu olup bitenler Türk milletini "çileden" çıkarmış olduğunu gösteriyor! Bir öğretmenin, "Bu yumruk Türkiye'nin yumruğudur" diye, Bakan'ı yumruklaması, birilerinin aklını başına getirir mi bilinmez ama!.. Bu gidişle daha çok yumruk yiyecek bu zevat. Haberleri ola! Benden söylemesi... (9 Nisan 2010 Pazartesi 18.23'te yazılmış)
<p>İkinci yorumun altındaki imza çok ilginç; tanınmış sosyolog H.Y.'nin ismini taşıyor; kendisinin bu yorumdan haberi var mıdır bilinmez?..
<p>"Bu yumruk Şehit Gazeteci Hasan Tahsin'in Yunan işgalcilerine sıktığı ilk kurşun kadar anlamlıdır. Türk Milleti adına geliştirilen bu direnişi hafife alan siyasi yumuşakçalar da, bir gün Türk Milletine hesap verecektir. (19 Nisan 2010 Pazartesi 20.05'te yazılmış)"
<p>Bu iki mektubu, suç duyurusunda bulunmak için iktibas etmiş değilim; sağa sola yumruk atarak vatanperverlik yapan kişilerin zihnî arkaplanında nelerin olduğunu görmek ve anlamak bakımından değerli bulduğum için yorumsuz yayınlıyorum.<br/></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=975453), [web.archive.org (arşiv bağlantısı)](http://web.archive.org/web/20100429054921/http://www.zaman.com.tr:80/yazar.do?yazino=975453)
