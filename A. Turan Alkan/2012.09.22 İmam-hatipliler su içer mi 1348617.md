# İmam-hatipliler su içer mi?

*A. Turan Alkan 2012.09.22*

<td class="columnist-detail">
<p>-İyi akşamlar sayın seyirciler, yeni sezonun ilk 33. Gün programında imam-hatipli gençlerin hayat tarzını konuşacaz. E, haliyle insanlar merak ediyo; bu çocuklar ne yer ne içer, hatta bunlar dünyalı mıdır, Mars'tan mı gelmişlerdir diye.</p>
<p>
<div id="haberMetinDiv">
<p>Sahi kuzum ne yiyorsunuz siz yemeklerde, öyle özel bir şey filan mı var; meselâ temcit pilâvı diye bir şey duyarım. Temcit pilâvı mı yersiniz daha çok, yoksa hani hurma, sulandırılmış keçi sütü filan mı?
<p>-Valla ilk defa duyuyorum Memedali amca temcit pilavını; herkesin yediği neyse odur işte; mercimek çorba, bulgur pilavı, köfte, salata filan.
<p>-Hmm köfte haa, bu önemli; peki okulda öğle arası şeysilerinde sosisli filan yer misiniz? Salam, şarküteri ürünleri?
<p>-Et ürünleri olmuyor genelde kantinlerde, kaşarlı tost, meyve suyu idare ediyoruz herkes gibi...
<p>-Vah vah; sahi kuzum alkollü içeceklerle aranız nasıldır siz imam-hatipli çocukların; susayınca şöyle buz gibi bir bira çekmez mi canınız?
<p>-Ben içmem; okulu soruyorsanız, kantinde bira yok ama isteyen, parası olan gider tekel bayiinden alır içer heralde.
<p>-Bi dakka bi dakka; çok önemli bir şey söyledin demincek; bira okulda yok ama bayide var diyosun; yani imam-hatipliler okulda bira satılsa içecekler mi demek oluyo? bu?
<p>-Hayır Memedali amca...
<p>-Bi dakka bi dakka; şu amcayı şaapalım istersen; olmuyo, abi? de en iyisi, anlaşalım. Peki, biraz da bir imam-hatipli genç kızı dinleyelim bakalım, hemen soruya geçiyom, "Okulda filört durumları nasıl oluyor, sevgilin var mı senin meselâ? Bir engellemeyle karşılaşıyo musun? Mahalle baskısı, okul baskısı, aileden baskı?
<p>-Şey yani... ne desek şimdi... Hık mık....
<p>-Ben zaten tahmin ettiydim böyle hık mık diyceenizi. Vah vah, neyse, haydi söyleyin bakayım bana, kopya oluyo? mu, okuldan kaçar mısınız ara sıra?
<p>-Şey yani... ne desek şimdi... Hık mık....
<p>-İmam-hatipte bile ha? Vah vah; bi şey sööliim mi, eğer bu mübarek okullar böyleyse durum kötü demektir sayın seyirciler. Şimdi de bu ilginç durumu bir uzmana soralım. Sayın uzman, siz de bu okullardan mezunsunuz, söyleyin bana, nasıl oluyo? da bööle oluyo?
<p>-Şimdi sayın Birand, bu çocuklar, bu okullar uzaydan gelmedi ki...
<p>-Anladım anladım; şimdi ben yine bir öğrenciye sormak istiyorum, bakayım ne soracaktııım, eveeet, hah, söyleyin bana, filörtünüz cuma akşamı sizin evin kapısını çalsa, babanıza, "Kızınla çıkmak istiyom" dese, babanız naapar? Çocuğu döver değil mi, haydi çekinmeyin söyleyin şimdi...
<p>-Valla hık mık... olacak işler mi bunlar Memedali abi?
<p>-Anlıyorum çocuğum, vah vah! Hayır şunun için sormak zorundayım çocuklar, bağışlayın beni; tamam, belki siz bu soruları çok garip, uçuk buluyor, belki içten içe gülüyosunuz ama, bakınız işte benim gibi sizleri, aile hayatınızı, yetiştiğiniz ortamı tanımayan, bilmeyen, hatta belki merak bile etmeyen büyük bir seyirci kitlesi var. Bizim kanal da o kitleyi şeyediyor zaten, aydınlatıyor yani. Bu arada unuttum, okulda namaz kıldırıyollar mı zorlan? Mescit filan da vardır di mi sizin okullarda? Yoklama alınıyo mu mescit girişlerinde?
<p>-...!
<p>-Yaa, ben de bundan şüpheleniyordum işte... Bu arada ısrarla söz isteyen bir öğrenci arkadaşa veriyorum mikrofonu, sonra kapatıyoz. Evet çocuğum, ne diyceen?
<p>-Abi, bizim size doğru dürüst cevap veremeyişimiz, cevabımızın olmadığından değil, Allah'ın nelere kaadir olduğunu tefekkür ederken ööle dalıp gidişimizden, başka bir anlam çıkmasın yani. Hamdolsun biz de herkes gibi yer içer, sever-sevilir, âşık olur acı çekeriz ama ayrı dünyalarda yaşadığımız kesin gibi!
<p>-Peki çocuğum, programın da son şeysilerindeyiz artık. Bugün imam-hatipler gerçeğine ışık şaaptık sevgili seyirciler, bir başka şeyde buluşuncaya kadar sakın kimselere bir şey vermeyin olur mu, randevu yani. 
<p></p></p></p></p></p></p></p></p></p></p></p></p></p></p></p></p></p></p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1348617), [web.archive.org (arşiv bağlantısı)](http://web.archive.org/web/20120926025919/http://www.zaman.com.tr:80/yazar.do?yazino=1348617)
