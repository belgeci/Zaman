# Rutbet-ül'ilmi a'le-rruteb*

*A. Turan Alkan 2008.01.28*

<tr><td class="metin" colspan="2" style="padding-top: 20px; padding-left: 5px; padding-right: 10px;">-Çoban salata tabağını ittirsene oradan biraz, yetişemiyorum. Hah, sağol, tuzluğu da...</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>-Bu durum bana bir devlet büyüğümüzün vecizesini hatırlatıyor sayın bakanım; uygun bulursanız arz edebilir miyim?
<p>-Arz et bakalım müsteşar; nedir?
<p>-Demiş ki devlet büyüğümüz, "ben bu millete her şeyi öğrettim ama servisi öğretemedim"; haklıymış değil mi?
<p>-Hah ha... Haklı yahu; hizmet sektörüne eğitim veren onca üniversiteye at yüküyle tahsisat ayırıyoruz bütçeden, hâle bak!
<p>-Üniversiteden söz açılmışken onu da arz edeyim: Yeni başkan iyi konuşuyor değil mi efenim?
<p>-Haa, öyle mii; isterse konuşmasın; daha geçen gün 300 milyon iyileştirme ödeneği çıktık. İyi konuşacak tabii. Yav bu masada niçin küp peyniri ile çörekotu yok ki; bir de pide şöyle sıcacık, buğusu tüten?
<p>-Var sayın bakanım, fakat peynirli börek tabağının arkasında kalmış da görünmüyor. Ben derhal göz önüne aldırayım müsaade ederseniz. Oğlum, garson!
<p>-Baksana yav, biz burada böyle yârenlik ediyoruz ama mikrofonlar kapalıdır değil mi; sonra bir ârıza çıkmasın?
<p>-Kapatılmıştır efendim, ihmâl etmezler. Sahi, niçin şüphelendiniz ki?
<p>-Şu kapının yanındaki gazetecilerin gözleri parladı az önce, harıl harıl bir şeyler not alıyorlar. Çağırsana müdürü...
<p>-Emredersiniz efendim, oğlum garson, küp peyniri kayığını buraya getir; müdürünüzü de çağırın gelsin! 
<p>-O gelene kadar sen her ihtimâle karşı mikrofonun telini kesiver. Önemli şeyler konuşuyoruz burada.
<p>-Ama efendim, skandal olmaz mı; üstelik neyle keseceğim teli?
<p>-Pirzola bıçağıyla kes; et bıçakları meyve bıçağı gibi kör değildir. Bak şu solda olanı, uzun, hah o!
<p>-Peki ya çarpılırsam?
<p>-Çarpılmazsın korkma; düşük voltajlıdır mikrofon kabloları, bilirim ben.
<p>-Gazeteciler buraya bakıyorlar efendim; şimdi teli kesersem ertesi gün gazetelerin birinci sayfasındayız, bilginiz olsun, arz ederim.
<p>-İyi bırak o zaman; hah, müdür de gelmiş zaten; evladım geldiğini niçin söylemiyorsun, iki saattir seni arıyoruz.
<p>-Rahatsız etmek istememiştim sayın bakanım, emrediniz!
<p>-Baksana, bu mikrofon açık mı, kapalı mı?
<p>-Az önce açıktı efendim, konuşmalar için; şimdi kapalı olması gerekir. Derhal araştırıyorum. Oğlum garson, baş teknisyeni çağır.
<p>-Tamam, sen o işi hallet müdür; buraya da becerikli bir garson yolla. Bütün tabakları kolumun yetişemeyeceği kadar uzaklara koymuşlar. Ne biçim servis bu yahu?
<p>-Hakk-ı âliniz var beyefendi; çok özür dilerim. Bizzat ben servis yapsam?
<p>-Kıyafetin müsait değil ki müdür, hah hah; değil mi müsteşar? Olmaz olmaz, sen git mikrofonları kapattır şimdi. Gazetecilere de bir yoklama çek bakalım; az önce bir şey duymuşlar mı?
<p>-Az önce "..isterse konuşmasın" demiştiniz sayın bakanım, o sözleri mi kastediyorsunuz?
<p>-Nee, nereden duydun ki sen?
<p>-Özür dilerim, herkes duydu sayın bakanım; ben de ister istemez işittim kendiliğinden; kötü bir şey miydi yoksa?..
<p>-Ne kötülüğü olacak; bizim gizlimiz saklımız yok; yiğidin sözü meydanda gerek. Boşveer, iki gün sonra nasılsa herkes bunu unutur, başka bir şey konuşmaya başlar. Haa, kaymaklı ekmek kadayıfı var mı mönüde, ekmek kadayıfı?..
<p>--------
<p>*Rütbelerin en yükseği ilimdir.<br/></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=643780), [web.archive.org (arşiv bağlantısı)](http://web.archive.org/web/20080612055537/http://www.zaman.com.tr:80/yazar.do?yazino=643780)
