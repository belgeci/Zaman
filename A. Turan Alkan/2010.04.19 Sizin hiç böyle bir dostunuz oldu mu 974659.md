# Sizin hiç böyle bir dostunuz oldu mu?

*A. Turan Alkan 2010.04.19*

<td class="columnist-detail">
<p>Daima düşünceliydi.Susması konuşmasından uzun sürerdi.Lüzumsuz yere konuşmaz; konuştuğunda ne fazla, ne eksik söz kullanırdı.</p>
<p>
<div id="haberMetinDiv">
<p>Dünya işleri için hiç kızmazdı. Kendi şahsı için asla öfkelenmez ve öç almazdı.
<p>Kötü söz söylemezdi.
<p>Affediciliği tabii idi. İntikam almazdı.
<p>Düşmanlarını sadece affetmekle kalmaz, onlara şeref ve değer de verirdi.
<p>Kendisini üç şeyden alıkoymuştu: Kimseyle çekişmez, çok konuşmaz, boş şeylerle uğraşmazdı.
<p>Umanı, umutsuzluğa düşürmezdi.
<p>Hoşlanmadığı bir şey hakkında susardı.
<p>Hiç kimseyi ne yüzüne karşı, ne de arkasından kınar ve ne de ayıplardı. Kimsenin kusurunu araştırmazdı. Kimseye hakkında hayırlı olmayan sözü söylemezdi.
<p>Âdet üzere sarf edilen hiçbir kötü sözü ağzına almamıştı. Sıkıntılı hallerinde kabalaşmaz, bağırmazdı.
<p>Yanında en son konuşanı ilk önce konuşan gibi dikkatle dinlerdi.
<p>Bir toplulukta bulunduğu zaman bir şeye gülerlerse, o da güler; bir şeye hayret ederlerse, o da onlara uyarak hayret ederdi.
<p>Gerçeğe aykırı övgüyü kabul etmezdi.
<p>Her zaman ağırbaşlıydı.
<p>Konuşurken çevresindekileri adeta kuşatırdı.
<p>Kelimeleri parıldayan inci dizileri gibi tatlı ve berraktı.
<p>Yürürken beraberindekilerin gerisinde yürürdü; Ayaklarını yerden canlıca kaldırır, iki yanına salınmaz, adımlarını geniş atar, yüksek bir yerden iner gibi öne doğru eğilir, vakar ve sükûnetle rahatça yürürdü.
<p>Kapısına yardım için gelen kimseyi geri çevirmezdi.
<p>Bir gün kendisinden yaşça küçük bir dostunun omuzlarından tutarak şöyle demişti: "Sen dünyada garip bir kimse yahut bir yolcu gibi ol!"
<p>Her zaman hüzünlü ve mütebessim bir hâletle dururdu.
<p>Fakirlerle birlikte yerdi; öyle ki onlardan ayırt edilemezdi. Yemek seçmez, önüne ne konulursa yerdi.
<p>Sade kıyafetler giyer, gösterişten hoşlanmazdı.
<p>Konuşurken yüzünü başka tarafa çevirmez, bulunduğu mecliste ayrıcalıklı bir yere oturmazdı.
<p>Sabahları evinden çıkarken şöyle derdi: "İlâhî, doğru yoldan sapmaktan ve saptırılmaktan, kanmaktan ve kandırılmaktan, haksızlık etmekten ve haksızlığa uğramaktan, saygısızlık etmekten ve saygısızlık edilmekten sana sığınırım."
<p>Sıradan değildi; ama sıradan insanlar gibi yaşadı.
<p>Sizin hiç böyle bir dostunuz oldu mu?
<p>Aslında böyle bir dostumuz var; ki o, iki cihanda Efendimiz Muhammed Mustafa'dır (S.a.v). t.alkan@zaman.com.tr
<p>NOT: Bu metnin küçük bir hikâyesi şöyle: Metne esas teşkil eden Hadis-i Şerifleri, bundan on yıl kadar önce aziz dostum Prof. Dr. Hüseyin Akkaya derlemiş, şu fakir ise bir miktar düzenleyip birkaç sayfalık küçük bir risale türü çok sayfalı tebrik kartı haline getirmiş, eşe dosta göndermiştik. Ne mutludur ki revaç buldu; elden ele, dilden dile gezdi, teksîr edildi. Kutlu Doğum Haftası'nı tebcîlen dikkatinize arzediyorum.
<p>Efendimiz'e ve ona tâbi olanlara selâm olsun; Kutlu Doğum Haftanızı tebrik ederim. </p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=974659), [web.archive.org (arşiv bağlantısı)](http://web.archive.org/web/20120501070438/http://www.zaman.com.tr:80/yazar.do?yazino=974659)
