# Fiş

*A. Turan Alkan 2008.11.01*

<tr><td class="metin" colspan="2" style="padding-top: 20px; padding-left: 5px; padding-right: 10px;">Baba bu ne? Ertuğrul bu bayrak. Bugün bayram Ertuğrul. Biz Cumhuriyet'i çok severiz. Haydi bayrama gidelim.Bugün bayram çocuklar. Ali bayrak as. Mehmet şarkı söyle. Lâle şiir oku. Pınar konfeti at.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Baba bayrama gidelim. 
<p>Dursun fotinlerini boya. Cemile yakalığını ütüle. Anne bize balon al. Sevinelim, eğlenelim. Devletimiz 85 yaşında.
<p>Deniz, bu bayram Cumhurbaşkanı'nın bayramıdır deme. Bu bayram hepimizin bayramı. Bu bayram halkın bayramı Deniz. Önder'i de al. Meclis'e gel.
<p>Deniz bak bu resepsiyon. Deniz resepsiyona gel. Deniz Anıtkabir'e de git; resepsiyona da.
<p>Algan muhalefet yap. Hükümete gününü göster. Bak bu kurultay. Kurultaya hazırlık yap. Onur onur duy. Oktay tırnaklarını yeme.Kamer uslu çocuk ol. Kötü sözler söyleme. Kamer biraz kitap oku.
<p>Deniz huysuzluk etme. Meclis'e gel. Deniz Meclis'e gelsin. 
<p>Kutlamalara herkes katılsın. Cumhuriyet hepimizin. 
<p>Furkan övünç duy. Elif koş, oyna. Ali sınıfı süsle. Ahmet törene geç kalma. Özdemir bak bu bayrak. Bu bayrak hepimizin Özdemir. Kötü çocuk olma. Dişlerini fırçala. Mendilini temiz tut. 
<p>Yılmaz ayıp şeyler söyleme. Abur cubur yemeyelim. Sağlıklı beslenmeliyiz. Engin küfür etme. Ayıp Engin ayıp.
<p>Bak Önder bu cep telefonu. Bu kapama düğmesi. Telefon faydalı bir araçtır. Kullanmasını öğrenelim. Haydi Mustafa telefonu aç. Jale telefonu kapa. 
<p>Mehmet bak bu hukuk. Mehmet Ukraynalılara yardım et. Aferin sana Mehmet.
<p>Atilla çok ayıp. Meclis'in kapısından dönme. İçeri gir Atilla, içeri gir. 
<p>Bak içerisi sıcak. Başkan pencereyi örtelim. Cereyan yapmasın.
<p>Bak Devlet bu Recep. Devlet, Recep'le tokalaş. Devlet, Recep'e selam ver. Devlet yüzünü asma. Gülümsemek güzeldir. Birbirimize iyi davranalım. Günaydın Bay Devlet. Günaydın Bay Recep. Bu sabah hava çok güzel.
<p>Bak Deniz bu halk. Hatırla Deniz hatırla. 
<p>Halkına saygı duy; sen halkı seversen halk da seni sever. 
<p>Halkın değerlerine saygı göster.
<p>Apo uslu dur. Yemeğini ye. Sırrı yaramazlık yapma. Aysel sâkin ol. Ahmet dediklerini duy. 
<p>Bozmak kolay yapmak zor. Meclis'i sevelim. Güzel güzel tartışın.
<p>İlker asabi olma; ödevini güzel yap. 
<p>Herkes vatanı sever.
<p>Yaşar bak bu kitap. Yaşar siyaseti bırak. Yaşar kitap yaz. Yaşar kitap sat. Kitap almayanları dövme.
<p>Bak Emin bu dolar. Doların durumu belli değil. Emin altın al. Liraya yaklaşma. Altın al Emin altın al. Dolar alma. Patronlarını sev, meslektaşlarını boşver.
<p>Melih sen de siyaseti bırak. Artık aday olma. 
<p>Hatıralarını yaz. Kitap sat. 
<p>Kitap almayanları dövme Melih. Yazık.
<p>Sabih arkadaşlarını şikâyet etme.
<p>Sen de bayrama katıl.Vural panele koş. 
<p>Koş Vural koş. Hüseyin bari sus. Sus Hüseyin sus.
<p>Volkan bak bu top. Volkan topu tut.
<p>Sen de artık saçmalama Ahmet. 
<p>Bak bu kalem; cephaneyi tüketme. 
<p>Daha güzel şeyler yaz.<br/></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=755524), [web.archive.org (arşiv bağlantısı)](http://web.archive.org/web/20081208204334/http://www.zaman.com.tr:80/yazar.do?yazino=755524)
