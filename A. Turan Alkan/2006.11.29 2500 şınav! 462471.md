# 2500 şınav!

*A. Turan Alkan 2006.11.29*

<td class="news-spot">
<p><p>Çekirge: Papa cenaplarını Türkiye'ye kim davet etti ki usta?<p>Ustası: Papa, Türkiye Cumhuriyeti'nin Cumhurbaşkanı tarafından resmen davet edildi evladım.</p>
<p>
<p>Ç: Papa siyasi bir figür mü, yoksa sadece ruhani bir lider mi?
<p>U: Papa hem bir siyaset adamı, hem Katolik dünyasının dinî lideri. 1929'da İtalya devleti ile Papalık arasında imzalanan anlaşmaya göre Vatikan bir devlettir. Papa da, bu devletin devlet başkanıdır çekirge.
<p>Ç: Vatikan laik bir devlet midir usta?
<p>U: Değildir, Vatikan bir ruhban sınıfı tarafından yönetilen teokratik bir devlettir; daha doğrusu teokratik bir monarşi.
<p>Ç: Yani usta, Vatikan bir din devleti mi oluyor yoksa?
<p>U: Aynen öyle çekirge. Zaten Teokrasi kavramı, yani ruhbanlar ve din adamları tarafından yönetilen devlet biçiminin ifade edildiği kavram, varlığını Katolik Kilisesi'ne borçludur. Ne kadar meraklısın sen bakayım böyle?..
<p>Ç: Vatikan ciddi bir devlet midir; uluslararası ilişkilerde ağırlığı da var mıdır acaba?
<p>U: Şekil şartları itibariyle Vatikan tam bir devlettir fakat yüzölçümü 44 bin metrekareden oluşan, daimi nüfusu bini bile bulmayan bir devlet. Hükümranlık alâmetleri kullanırlar. Vatikan devletinin doğrudan veya dolaylı olarak kontrol ettiği 200 civarında dergi ve gazete, yüzden fazla radyo istasyonu, 50 civarında televizyon kanalı bulunmaktadır.
<p>Ç: Üff, peki bu devletin maddi kaynakları nereden gelir?
<p>U: Dedik ya Çekirge; başta Katolik inancına mensup olanların ödediği kilise vergisi olmak üzere, aidatlar, bağışlar, şirket gelirleri, hisse senedi, bono, tahvil gibi iştiraklerden elde edilen gelir, hediyelik eşya satışları, basın kuruluşlarından temin edilen gelir ve bankacılık faaliyetlerinden sağlanan para ile Vatikan, geçim sıkıntısı, ekonomik bunalım çekmeyen nadir devletlerdendir.
<p>Ç: Roma'da bulunan birisi, diyelim Norveçli bir turist, isterse Papa'yı uzaktan da olsa görebilir mi?
<p>U: Çok zor çekirge. Papa genellikle çarşamba günleri Vatikan'da, yazın ise Castel Gondolfo nam mahalde kabul günleri düzenlemektedir. Bu törenlere katılmak için önceden müracaat edilip izin alınması gerektiği gibi, Katoliklerin de bağlı oldukları kiliseden bir ikametgah ilmühaberi getirmesi gerekmektedir. Yani senin hiç şansın yok!
<p>Ç: Bu son derece normal; peki bu törene katılmak için başka şart var mı?
<p>U: Elbette var. Kadınlar uzun kollu, başı kapalı olmak ve sade, koyu renkli, dikkat çekmeyen elbiseler giyinmek zorundadır. Erkekler ise koyu renk takım elbise ve kravatlı olurlar.
<p>Ç: Hmm, bu durumda Papa'ya bir radikal dinci diyebilir miyiz?
<p>U: Bakış açına göre değişir oğlum; meselâ Türkiye'de dinci veya radikal dinci sayılmak için bu sıfat ve özelliklerden çok daha azını taşımak yetmektedir. 
<p>Ç: Peki, laik bir devletin başkanı, Katoliklerin ruhani ve siyasi önderini resmen kabul etmekle laikliği çiğnemiş olmaz mı?
<p>U: Uluslararası ilişkilerde, iç hukuktan türetilmiş kavramlar her zaman işe yaramayabilir çekirge; dolayısıyla endişelenme, laikliğe bir şey olmaz!
<p>Ç: Son soru ustacığım; Papa yerine, bir başka dinin veya mezhebin, diyelim ki Şiilerin en muteber Ayetullahı Türkiye'yi ziyaret etmeye kalkışsa, aynı derece hoşâmedi görür müydü?
<p>U: Görmezdi çünkü böyle bir ziyaret başlamadan sona ermiş olurdu... Hayırdır, bakıyorum dalıp gittin?
<p>Ç: Aklım karıştı be Usta, ben en iyisi 2500 şınav daha çekeyim.
<p>U: İyi olur oğlum, haydi başla!</p>
<a href="http://web.archive.org/web/20101111173610/mailto:t.alkan@zaman.com.tr">
</a></p></p></p></p></p></p></p></p></p></p></p></p></p></p></p></p></p></p></p></p></p></p></p></p></td>

Kaynak: [zaman.com.tr](http://zaman.com.tr/yazar.do?yazino=462471), [web.archive.org (arşiv bağlantısı)](http://web.archive.org/web/20101111173610/http://www.zaman.com.tr:80/yazar.do?yazino=462471)
