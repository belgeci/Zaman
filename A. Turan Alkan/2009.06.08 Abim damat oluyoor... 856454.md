# Abim damat oluyoor...

*A. Turan Alkan 2009.06.08*

<tr><td class="metin" colspan="2" style="padding-top: 20px; padding-left: 5px; padding-right: 10px;">Aşağıdaki haber, vaktiyle ciddiyeti ve güvenilirliği hakkında bir hayli şehir efsanesi dolaşan bir gazetenin siyaset sayfasından aynen alınmış olup, satır aralarında göreceğiniz italikle dizilmiş ibâreler haber metnine ait değildir ve sonradan ilâve edilmiştir.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Haberin başlığı şu şekilde verilmiştir:
<p> "AKP ikinci davadan zor kurtulur"; devamında ise haberin kaynağı olarak ilgili gazetenin dış haberler servisi gösterilmiştir. Şimdi haber metnine geçebiliriz!
<p> AKP'nin ikinci bir kapatma davasıyla karşı karşıya olduğu yabancı medya tarafından dünyaya duyuruldu (Aabim damat oluyooorrr/ Sıra da bana geliyoor!)
<p> İngiliz Reuters haber ajansı, muhtemel ikinci kapatma davasının daha önce açılan ve Anayasa Mahkemesi tarafından reddedilen birinci kapatma davasına nazaran başarıya ulaşma şansının daha çok olduğunu (Gel bana güzel kız/ Kalbimi çalan hırsız/ Haydi havaya/ Eller havaya...) ve bu kez partinin kapatılabileceği yorumunda bulundu. Ajans analizinde, ikinci davanın, siyasi istikrarsızlık korkusuyla Avrupa Birliği (AB) üyeliğine aday olan Türkiye'den yabancı yatırımcıların kaçışına neden olan geçen yılki ilk kapatma davasından daha ciddi bir şekilde ülke piyasasını vurabileceği tahminini öne sürdü (Dürriyemin güğümleri kalaylıı, aah kalaylıı/ Fistan giymiş etekleri alaylıı/ alaylı amman amaan)
<p> AKP'ye ikinci kapatma davası açılacağı yönünde iddiaların gazetelerde yoğunlaştığını belirten Reuters (Hey Hey... Pınarbaşı burma burma, yar yar yaar yar aman/ Yaz gelince öter turna/ leylim amman) Yargıtay Cumhuriyet Başsavcısı Abdurrahman Yalçınkaya'nın AKP'nin Almanya kaynaklı Deniz Feneri skandalıyla ilgili bağlantısının olup olmadığını araştırdığını öne sürdü (Çayırda buldum seni/ Ellere vermem seni/ Kendime alsam seni/ Sineme sarsam seniii). Reuters ajansı, Anayasa Profesörü Ergun Özbudun'un laik yargının birçok üyesinin AKP'nin kapatılmasını istediğini ve ikinci bir kapatma davasının sürpriz olmayacağını söylediğini aktardı (Üçtür beştir/ Kızlar hoştur/ Dünya boştur/ Haydaaa). Özbudun'un, Deniz Feneri skandalıyla bağlantının kanıtlanması halinde AKP'nin kapatılabileceğini ifade ettiği kaydedildi (Hamamcı teyze/ Hamamcı teyze / Altınlarım çalındı bulamadım / Karakola gittim naynaranaynay...) Birinci kaptama davasıyla ilgili bilgileri, piyasaya olan olumsuz etkisi ve borsanın düşüşünü de aktaran Reuters (Oynamaya geldik oynamaya/Düğün dernek göbek atmaya/Limoncu derler adıma/Kimseler doyamaz tadıma/Ayılana gazoz bayılana limon/Ayılana gazozu da bayılana limooon), Başsavcı Yalçınkaya'nın ikinci kapatma davasının dosyasıyla ilgili henüz resmi bir açıklama yapmadığını da belirtti (Elli, altmıış, yetmiiş, seksen, doksaaan, yüüüzzz!).
<p> Temel vaktiyle İstanbul'a gelmiş fakat o da ne? Ortalık top seslerinden yıkılıyor adeta. Demiş ki, "Nedir bu"; demişler ki, "Kraliçe Elizabeth geldi, o yüzden top atıyorlar". Aradan saatler geçtiği halde top sesleri kesilmeyince Temel kızmış, "Başımız şişti be, iki saattir bir kariyi vuramadilar gitti!"
<p> Dayanın arkadaşlar; siz dışardan, biz içerden kötületelim şu hükümeti!<br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=856454), [web.archive.org (arşiv bağlantısı)](http://web.archive.org/web/20090618232904/http://www.zaman.com.tr:80/yazar.do?yazino=856454)
