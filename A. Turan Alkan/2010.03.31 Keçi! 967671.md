# Keçi!

*A. Turan Alkan 2010.03.31*

<tr><td class="metin" colspan="2" style="padding-top: 20px; padding-left: 5px; ">Sayın seyirciler, "Günün ortası" haber bültenimiz yine birbirinden heyecanlı ve sert haberle dopdolu. Önce özetler...</td></tr><tr><td class="metin" colspan="2" style="padding-top: 20px; padding-left: 5px; "><p>2007 krizinde 367 icadını yaparak insanlığın sekizinci harikasına bir Türk'ün imza atmasına sebep olan ve uluslararası hukuk literatüründe kendine haklı bir şöhret edinen Sabih Kanadoğlu, Van ilimizde yaptığı bir konuşmada görevdeki AYM Başkanı'nı kastederek "keçi" demiş bulunuyor. İsim belirtmeksizin, "Şimdiki Anayasa Mahkemesi'nde bir tek hukukçu olmayan üye var. O da başkan. Yeni değişiklikle şartlar oluşursa 13 hukukçu olmayan kişi mahkemeye üye olabilir. Biz bir keçi ile baş edemiyorduk. Şimdi 13 hukukçu olmayan üye ile karşı karşıya kalacağız" diyen Kanadoğlu'nun benzetmesi şaşkınlıkla karşılandı.
<p>Derken o da ne? Flaş flaş flaş!
<p>Az önce ajanslara düşen bir son dakika gelişmesine göre Sabih Bey, AYM Başkanı'nı telmihen "Keçi" benzetmesinde bulunduğu haberini yayınlayan Cihan Haber ve Zaman gazetelerine de okkalı bir dava açmaya karar verdiğini açıklamış bulunuyor. Bu gelişme üzerine Cihan Haber Ajansı yetkilileri, Sabih Bey'in Van'da yaptığı konuşmanın kamera kayıtlarını internet sitesinden yayınlamaya başladılar.
<p>Şimdi bu garip durumu yorumlamak üzere adı bizde saklı olan Ruhiyatçı, Kriminolog ve hukukçu bir bilimadamına bağlanıyoruz, "Hocam, sesim duyuluyor mu efendim?"
<p>-Evet efendim geliyor!
<p>-Öyleyse radyonun sesini kısmanızı rica ederek soruma geçiyorum; sorum şöyle hocam. Sabih Bey, acaba yaptığı konuşmanın görüntüsü yayınlanınca nasıl bir savunma stratejisi geliştirebilir?
<p>-Eee, bu konuda pek çok orijinal gelişme yaşandı biliyorsunuz. Meşhur imza ihtilafı hâlâ kesinliğe kavuşturulamadı. Sabih Bey de meselâ, "O görüntüdeki kişi ben değilim" veya "Görüntüleri montajlamışlar" veya, "O esnada kafam dalıp gitmiş; söylediklerimden sorumlu değilim" veya "Bu dünyada bir tek Sabih ben miyim; belki ruh ikizimdir" veya, "Görüntüler gizlice alındığı için suç unsuru sayılmaz" veya, "Görüntüleri askeri savcılık incelesin, belki ABD'de 3D teknolojisi kullanılarak türetilmiştir" veya, "Ben keçi demedim kişi dedim, protezlerimi yeni yaptırdığım için öyle anlaşılmış olabilir" veya "Cihan'ı ve Zaman'ı mahkemeye vermek için ayrıca delil göstermem gerekmez; selam yollasam kâfidir" şeklinde mütalaalar ileri sürebilir efendim.
<p>-Anlıyorum hocam, keçi meselesine dönelim; bir kişiye keçi demek suç mudur?
<p>-Doktrinde tartışmalı bir konudur keçi; Yargıtay içtihatlarını henüz incelemedim fakat nihai tahlilde söyleyene ve vurguya göre değişir efendim.
<p>-Peki bir başka soru: Görüntüler kendisini yalanlasa da Sabih Bey, Zaman'ı mahkemeye verdiğinde hakim ne der, davayı kabul eder mi?
<p>-Bu konuyu hepimiz çok merak ediyoruz efendim fakat tahmin ettiğim kadarıyla bu davaya bakacak mahkeme ilk olarak, davacının hukuki ehliyeti konusunda bir bilirkişi raporuna ihtiyaç duyacaktır.
<p>-İş bu kadar uzayacağına Sabih Bey'in çıkıp açıkça, "Özür dilerim; istemeden söyledim" demesi daha pratik olmaz mı?
<p>-Aman efendim, sizdeki basiret başkalarında da olsa, memleket cennete döner vallahi; keh keh keh! Ömürsünüz vallahi, Sabih Bey ha! Sen çok yaşa e mi; Sabih Bey özür dileyecek ha... Keh keh keh...
<p>-Hocamızın siniri bozuldu galiba, haberlere devam ediyoruz efendim... t.alkan@zaman.com.tr<br/></p></p></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=967671), [web.archive.org (arşiv bağlantısı)](http://web.archive.org/web/20100403195442/http://zaman.com.tr:80/yazar.do?yazino=967671)
