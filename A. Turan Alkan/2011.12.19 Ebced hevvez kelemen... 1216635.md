# Ebced hevvez kelemen...

*A. Turan Alkan 2011.12.19*

<td class="columnist-detail">
<p>-Oo sayın medyum, hoş geldiniz, safâlar getirdiniz.</p>
<p>
<div id="haberMetinDiv">
<p>Aman efendim, size erişmek ne müşkül, araya ne kadar hatırlı ahbâbımız varsa koymak zorunda kaldık. Buyursunlar, şöyle geçin lütfen. Ne içersiniz?
<p>-Aman efendim mahcub ediyorsunuz; emrettiğinizi bilseydim koşa koşa gelirdim fakat mâlum, polis takibindeyiz. Telefonlarımı dinliyorlar. Adımız çıkmış medyuma, inmiyor podyuma... O yüzden biraz ketum davranmak zorunda kalıyoruz; bağışlayın lütfen!
<p>-Ne demek hocam, oğlum siz dışarı çıkın lütfen; biz hocamla biraz baş başa görüşelim. Kahveniz nasıl olsun? Mâlum kahve falı...
<p>-Yok, sayın genel başkanım; onlar mahalle arasında birbirinin falına bakan amatör ev hanımlarının ritüelidir. Kahve falı filan; biz doğrudan bilimsel çalışıyoruz, Ebced, Cifir, gerekirse vefk...
<p>-Yaa, öyle mii? Pekiyi nasıl oluyor da oluyor hocam; yani bu duruma göre biz ne zaman iktidara geliyoruz kestirmeden ifade edersek?..
<p>-Efendim bu böyle olmaz. Size biraz bilgi vereyim bu konuda. Mesela siz bana bir kelime söyleyin; ben size onu ebcedsel açıdan hesaplayayım...
<p>-Iıı.., iktidar!
<p>-Fesübhanallah; tevafuken olur inşallah. Buyrun şimdi tedkik edelim. İktidarda hangi harfler var efendim?
<p>-İi, ka, te, yine ii, dee, aa ve re
<p>-Öyle değil evladım, yani tüh, afedersiniz sayın başkanım, ebced eski harflerin bilimidir; ters yazıyla olmaz. Dolayısıyla ne diyeceğiz: Elif-kaf-te-dal-elif ve ra... Ne oldu şimdi?
<p>-Bildim, iktidar!
<p>-Vallahi bravo! Şimdi elifin değeri 1, kaf'ınki 100, te'ninki 400, siz bu arada topluyorsunuz rakamları efendim, evet dal'ınki 4'tür sadece, elif 1, ra ise 200...
<p>-Niye üç yüz değil de 200 hocam; kim veriyor bu numaraları?
<p>-Aman efendim bunlar gizli ilimler olup hikmetleri bilinmez; kadîmden beri böyledir. Hatta Âdem Aleyhisselam'dan beri aynı şekilde olduğu yazılmıştır ilim kitaplarında. Peki, şimdi topladık mı sayıları?
<p>-Topladık: Ee... 706.
<p>-Ah, bravo, şimdi nedir bu 706 tahlil edelim; 706'yı herkes bulabilir fakat iş bu rakkamın delâlet ettiği mânâya erişmekte değil mi efendim?
<p>-Tabii hocam siz devam edin lütfen.
<p>-Efendim, 706'yı alıyoruz, ikiyle çarpıyoruz.
<p>-Niçin ikiyle, üçle çarpsak?..
<p>-Olmaz, çünkü iktidar'da iki tane elif var da ondan
<p>-Ama i'yi hesaplamadın hocam; iktidarda i de var.
<p>-Sonra anlatırım ben onu size; çarptık, ne çıktı? 1412. Nedir 1412?
<p>-Nedir 1412?
<p>-Nedir, bilmiyorsunuz; bu rakam sizin partinin iktidara geleceği yıldır. Aa, tarihi geçmiş efendim, çok olmuş maalesef geçeli; tarihe bakıyoruz, Çelebi Mehmed'in iktidar yıllarına denk geliyor; resmen Fetret devri efendim, üzgünüm fakat yapacak bir şey yok yani...
<p>-Dalga mı geçiyorsun hoca, o kadar para verdik kaparo olarak; rica minnet, söyleyeceğin bu muydu? Bir daha hesapla bakayım sen, iyi bak şu rakamlara...
<p>-Ah evet, bir daha bakayım; aa ne görüyorum? Ayol bu iktidarda sizin az önce işaret buyurduğunuz gibi "i" harfi var; bu da demektir aslında üç elifle karşı karşıyayız; bu durumda 706'yı üçle çarptığımızda ne yapar? Çok ilginç 2118! 2118 fazla, yüzünü çıkarıyoruz, ediyor mu 2018?
<p>-Yani hocam?
<p>-Başkanım, kalmış şurada 7 sene; önümüzdeki seçim değil bir sonrakine iş tamam. Bakın aynen böyle; hilem-hurdam yok vallahi!
<p>-Garanti mi hoca?
<p>-Ekmek-musaf çarpsın ki; aman efendim, bu ilmin şakası olmaz; niyet hayır, akıbet hayır. Şimdiden hayırlı uğurlu olsun, Allah mahcub etmesin. Bakın şu işe, az kalsın yanlış hesaplıyordum, heyecandan işte, tüh! </p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1216635), [web.archive.org (arşiv bağlantısı)](http://web.archive.org/web/20120110092405/http://zaman.com.tr:80/yazar.do?yazino=1216635)
