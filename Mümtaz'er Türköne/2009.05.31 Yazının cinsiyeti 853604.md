# Yazının cinsiyeti

*Mümtaz'er Türköne 2009.05.31*

<tr><td class="metin" colspan="2" style="padding-top: 20px; padding-left: 5px; padding-right: 10px;">Kürşad Bumin, her sabah gazeteleri tararken mutlaka okuduğum yazarlardan biri. Nadir yetişen bitki türlerinden birine benzetirim onu. Sanki uygun toprağı, havayı bulamamış gibi gelir bana. Kalemini gazetecilikte keskinleştirmemiş bizim gibi köşe yazarlarının hep bir yabancılık duygusu içinde yaşaması doğal.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Bumin'i okurken fazladan buruk bir sıla hasreti hissederim. Fildişi bir kulede uzun soluklu, kalıcı eserler vermek yerine, yabancı topraklarda yabancı bir gazeteye bir şeyler yetiştirme telaşı işte. Üslûp sahibi olmak zor. Üslûp sadece kelimeleri yan yana getirmekle olmuyor; sağlam bir muhakeme ve geniş bir ufuk da gerekli. Kürşad Bumin sense of humour sahibi bir aydın; sağlam bir muhakemesi var. Üstad Ahmet Turan Alkan deyince gözümde, elindeki spatula ile önündeki kütüğe biçim vermeye çalışan bir oyma ustası canlanıyor. Sonunda karşınıza Osmanlı tadında göz alıcı bir ahşap işçiliği çıkıyor. Kürşad Bumin'i ise hep bir mermer yontucusuna benzetirim. Mermerin içinde duran heykeli görebilen, geometrisi kuvvetli, sabırlı ve sakin bir yontucu. Zor bir zenaat. Bazen, elinize somaki mermer kütlesi yerine kaldırımlara döşenen cinsten pembe Ankara taşı geçiyor. Ne kadar usta olsanız da taşın un ufak olmasını engelleyemiyorsunuz. Benim hayalim ise, örsün üzerindeki kızgın demire çekiçle biçim verme arzusuydu. Elinizi sürekli ateşe sokup yakarak, terleyerek ve emek yorularak. Nasip olmadı.
<p>Kürşad Bumin itiraz eden, eleştiren ve bütün bunları doğru yerde yapan bir aydın. Mısır'daki domuz katliamına dair yazdığı yazıdan etkilendim. Nüfusunun yaklaşık % 15'i Hıristiyan olan bir ülkede, domuz gribi tehlikesine karşı hükümet domuzları imhaya girişmiş. Bumin, bu grip türünün domuzdan bulaşmadığına dikkatimizi çekiyor. Mecburî din derslerinin kaldırılması talebi de öyle. Galiba önemli olan bu eleştirilerin ve taleplerin Yeni Şafak gibi bir gazetede aydın vicdanına ve fikir özgürlüğüne yakışır biçimde dile getirilmesi. Keşke Cumhuriyet'te ve bilumum diğer gazetelerde de Kürşad Bumin gibi okuyucu kitlesine farklı açılar kazandıran yazarlar olsa.
<p>Kürşad Bumin'le ilgili bu halisane düşüncelerim, dün benim üzerime yazdıklarından sonra da değişmedi. Bumin yazdıklarım için, "bu bir mizah denemesi değilse bir çılgınlık" diyor. Ve "çılgınlık" ile kastettiği şeyin bir "erkek işi" olduğunu söylüyor. Burası bambaşka bir alan. Yazının cinsiyetinden bahsediliyor. Anladığım kadarıyla Kürşad Bumin, Başbakan ve Genelkurmay Başkanı'nın oldukça uzun boylarından yola çıkarak asker-sivil uyumuna dair yaptığım karşılaştırmayı "erkek işi" bulmuş. Ben gönül rahatlığıyla söyleyeyim.
<p>Yazıya bu cinsiyeti veren Kürşad Bumin, ben değilim. "Erkek işi" bir okuma yapmış ve bir yakıştırmada bulunmuş. Burası artık entelektüel yeteneklerin, etik değerlerin çok ötesinde cinsiyete dair bir algılama alanı. Doğrudan kültürel değerlerin, yetişme tarzının belirleyici olduğu bir alan. Böyle olmasaydı Bumin bir "mizah denemesi"nden değil bir metafordan bahsederdi. Galiba başka bir sorun var. Bu sorun bir cinsiyet sorunu değil. En yalın biçimiyle söyleyeyim bir merdanelik sorunu. Genel tabiri ile "delikanlı olma" sorunu. Bu durum bir kültürel çevre ve yetişme tarzı sorunu değil. Bir entelektüelin sahip olması gereken mertlikten ve sahicilikten, belki de cesaretten bahsediyorum. Söz konusu olan mertlik ve sahicilik olunca kadın-erkek fark etmiyor. Bu bir cinsiyet sorunu değil.
<p>Köşenizin neredeyse tamamına aldığınız yazının yayınlandığı gazetenin adını vermeyip sadece "önemli bir gazete" demek, hele hele yazarını belirtmemek tam da Kürşad Bumin'in kastettiği anlamda "erkek işi" olmalı. Bilimsel dipnot verme kuralları, okuyanın kaynağa ulaşmasını sağlamak ve hırsızlığı önlemek içindir. Gazetecilikte neredeyse tamamını aldığınız yazının kaynağını göstermemek herhalde kaçak dövüşmek olmalı. Dövüşün her türü bu arada kaçak dövüş de "erkek işi" değil midir? m.turkone@zaman.com.tr<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=853604), [web.archive.org (arşiv bağlantısı)](http://web.archive.org/web/20090608065650/http://www.zaman.com.tr:80/yazar.do?yazino=853604)
