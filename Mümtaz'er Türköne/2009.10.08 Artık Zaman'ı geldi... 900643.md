# Artık Zaman'ı geldi...

*Mümtaz'er Türköne 2009.10.08*

<tr><td class="metin" colspan="2" style="padding-top: 20px; padding-left: 5px; ">Bir milyon tiraja koşan bir gazeteyi bir başarı öyküsü olarak masaya yatırıp incelemek basın sektörü için eğitici ve öğretici olabilir. Ama daha önemli bir şey var:</td></tr><tr><td class="metin" colspan="2" style="padding-top: 20px; padding-left: 5px; "><p>On yılda yüz binli tirajdan bir milyona gelip dayanan bir gazeteye toplumun arayışlarının, özlemlerinin ve geçirdiği değişimin hem aynası hem de sürükleyici gücü olarak bakmak gerekir. Uzun yıllar hakim olmuş gazetecilik anlayışı pul pul dökülüp tasfiye olurken, Zaman Gazetesi imkânsız görüneni başarıyorsa, sebepleri anlamak için önce gazete okuyucusu sıfatıyla hükümranlığını ilan eden halka müracaat etmeli.
<p>Gazetelerin siyasî partilerden pek çok açıdan farkı yok. Siyasî partiler için seçmen ne ise gazete için okuyucu o. İkisi de aynı iki şeyi söylüyor. Birincisi "benim gibi ol" diyor. "Bana, benim hayat tarzıma, değerlerime saygı göster ve bunları temsil et". İkincisi "bunların üzerine bilgini, ferasetini, emeğini ilave ederek beni geliştir, ileriye taşı ve bana yol göster". Karşılığında siyasî partiyi sandıkta, gazeteyi tirajla ödüllendiriyor. Tiraj her gün tekrarlanan bir halk oylaması olduğuna göre gazetecinin işi politikacıdan daha zor.
<p>Önceki akşam Zaman Gazetesi'nin kampanya toplantısında, Ekrem Dumanlı'nın yaptığı renkli sunumda çarpıcı karşılaştırmalar vardı. Bu karşılaştırmaları toplumun seyir defteri olarak da anlamak mümkün. Zaman Gazetesi'ni dünyanın, ülkemizin diğer gazeteleri ile karşılaştırırken toplumu da aynı yere yerleştiriyoruz. Toplum değişiyor. Zaman Gazetesi bu değişime paralel ilerliyor ve bir adım öne geçiyor. Geçmişin parlak yıldızlarının ise feri sönüyor.
<p>Eski Yeşilçam filmleri, hep dışımızda ve ötemizde bambaşka bir dünyayı seyretmek demekti. Tıpkı Cumhuriyet'in ilk yıllarında Ankara Palas'ta yapılan baloları karşı kaldırımdan seyreden halk gibi, "vay be böyle hayatlar da varmış" diye bu filmler seyredilirdi. Sonra "toplumsal gerçeklik" sineması başladı. Orada anlatılan biz de biz değildik; yine dışarıdan bizim dışımızdaki "gerçeklik"i seyre koyulmuştuk. Tıpkı bu filmleri seyreder gibi dünün darbelerini, ideolojik çatışmalarını ve gazetelerini seyrettik.
<p>Bugün artık seyirci olmaktan çıkmanın zamanı geldi.
<p>Bizim adımıza birilerinin bize neyin lazım olduğuna karar vermesi yerine kararı bizim vermemiz ve çok daha önemlisi bu kararı bizim icra etmemizin zamanı.
<p>Bizim için sanat üretenler yerlerde süründükten sonra şimdi "toplum ne istiyor?" sorusunun peşine takıldılar. Bizim adımıza bizi yönetenler iflas bayrağını çektiler, kendilerini kurtarmak için bile demokrasiden medet umuyorlar. Kavga ile hayat bulanlara kimsenin dönüp baktığı yok. Toplum bir şeyler arıyor: Huzur, refah, onur gibi pek değerli şeyler. Birileri de buluyor. Çok uzun bir tarih boyunca sabırla beklenen gerçekleşiyor.
<p>Başbakan'ın pazar günü saydığı 14 isimden birine veya birkaçına itiraz edenler çıkıyor. CHP'li bir milletvekili gerisi tamam da "Bediüzzaman Said Nursî olmaz" diyor. Bir dostum bana "Ahmet Kaya'nın olduğu listeye ben onay vermem" dedi. Halbuki mesele bu isimler değil; bu isimlere saygı duyan, seven insanlar. Bu isimler üzerinden onların kucaklaşması, birbirlerine farklı bir gözle bakmaya başlaması. Sevmeyelim ama hiç olmazsa saygı duyalım; sevenleri adına.
<p>Artık zamanı geldi. Biz kavga etmezsek bizi ayıracak ve bizim adımıza karar verecek birileri de olmayacak. Bunun için kışkırtmayan, ötekileştirmeyen, anlamaya çalışan, saygı duyan bir irade lâzım. Yine bunun için önce "önyargıları yıkmak" gerekiyordu. Önyargılar içimizdeki engellerdi. Şimdi "aramızdaki duvarları yıkmak" gerekiyor. Daha enerjik, daha cesur ve daha kararlı olmak... Reklam filmindeki gibi bir omuz atınca bu görünmeyen duvarlar yerle bir oluyor. Değişime ayak uydurmak ve bir adım öte geçerek yolu aydınlatmak için bu duvarları aşmak gerekiyor.
<p>Nasıl olsa birçok şeyin zamanı geldi. m.turkone@zaman.com.tr <br/></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=900643), [web.archive.org (arşiv bağlantısı)](http://web.archive.org/web/20100107033534/http://zaman.com.tr:80/yazar.do?yazino=900643)
