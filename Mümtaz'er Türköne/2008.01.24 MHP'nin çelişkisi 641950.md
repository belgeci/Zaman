# MHP'nin çelişkisi

*Mümtaz'er Türköne 2008.01.24*

<tr><td class="metin" colspan="2" style="padding-top: 20px; padding-left: 5px; padding-right: 10px;">İki hususu aynı anda teslim etmeliyiz: MHP başörtüsü yasağının kaldırılması konusunda yapıcı ve iyi niyetli bir yaklaşım sergiliyor. Ama aynı MHP'nin bulduğu çare sorunu çözmüyor. O zaman MHP'nin çözüme odaklı samimî yaklaşımına güvenerek, önerdikleri formülün neden çare olmadığını tartışmamız gerekiyor.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>MHP lideri Devlet Bahçeli'nin dün Meclis Grubu'nda başörtüsü sorunundan hareketle yaptığı konuşma, siyasetin yapısal sorunlarına dair bir demokrasi manifestosu niteliği taşıyan, büyük kısmı gündelik endişelerden uzak siyaset üstü bir belge niteliğini haizdi. MHP lideri, siyasetin sorun çözmeye odaklı ortak zeminini, kuvvetli bir sağduyu ile tahkim etmeyi hedefliyor. Konuşmanın içinde bilgece tasarlanmış, iyiniyetle yan yana getirilmiş köşe taşları devlet adamlığını da içeren siyaset üstü bir perspektifle ortak paydaların oldukça geniş kesişme alanlarını gösteriyor. MHP demokrasi dışı iktidar arayışlarını mahkûm ediyor; ve karşısında olacağını belirtiyor. Son günlerin başörtüsü sorunu tartışmalarında, kendisini yasama organının amiri gibi gören yargı temsilcilerine anayasayı ve hukuku hatırlatıyor. Rejim tartışmaları üzerinden yürütülen siyasî rekabete karşı çıkıyor. En önemlisi laiklik prensibine çok doğru, yapıcı ve tartışmaları sona erdirici bir tanımlama getiriyor. MHP lideri bu yapıcı tanımlamayı, laiklik prensibi ile din ve vicdan özgürlüğü arasında kurduğu mantığı çok kuvvetli bir denkleme dayandırıyor: İkisi ancak birbirini tamamladığı ölçüde, birbirinden güç aldığı takdirde değerli. Bahçeli, çok açık bir ifade ile, din ve vicdan özgürlüğüne saygı göstermeyen, bu özgürlükler için gerekli ortamı ve şartları hazırlamayan bir devletin laik ve demokratik olamayacağını belirterek, tartışmalara son noktayı koyuyor. MHP lideri, laiklik ilkesinin "gerginlik ve çekişme" konusu olmaktan çıkartılması için "devlet kurumları"nı da ikaz etmeyi ihmal etmiyor. Perspektif gerçekten ikna edici, inandırıcı hatta büyüleyici; ama başörtüsü sorununa getirilen çözüm dağın fare doğurmasına benziyor. 
<p>Başörtüsü yasağını, bir daha geri gelmeyecek şekilde ortadan kaldırmak isteyenlerin formülden önce yönteme dair bir prensipte anlaşmaları gerekir. Bu prensip, yasak konulmasını Anayasa'nın amir hükmü ile engellemek. Yasak yargının eseri olduğuna göre ve hâlâ karşımızda yargı kararlarının Anayasa'nın da üzerinde olduğunu iddia eden yüksek yargı temsilcileri durduğuna göre bu prensip lüzumlu. MHP, Anayasa'da düzenleme yapma prensibini kabul ediyor; ama "yasağı yasaklayacak amir hüküm" konusunda nihaî çözümün uzağında duruyor. Dünkü konuşmasında Bahçeli, önerdikleri değişiklikten sonra kılık kıyafeti düzenleyecek bir yasa çıkacağını, kendisi söylüyor. O zaman sorun, çıkacak olan bu yasanın -MHP'nin önerdiği 10. madde değişikliğinden sonra- Anayasa'ya aykırı bulunmaması. MHP önerdiği formülün içinde "aykırı bulunmamanın garantisi"ni veremiyor. MHP'nin bulduğu çözüm, sorunu ortadan kaldırmıyor.
<p>MHP'nin 10. maddeye eklediği "her türlü kamu hizmetinin sunulmasında ve bu hizmetlerden yararlanılmasında" ibaresi, Anayasa'da var olan ve hemen öncesinde gelen "Devlet organları ve idare makamları bütün işlemlerinde" ibaresine "işlem"in yanında "eylem"i eklemiş oluyor. Bir kere başörtüsü yasağı bir "eylem" değil bir "idarî işlem". Bazı öğretim üyeleri, derslerine başörtülü öğrencileri almazlarsa; bu bir eylemdir. Bunu ortadan kaldırmak için işlem, özellikle düzenleyici bir işlem yapılır. Ama başörtüsü yasağında sorun "eylem" değil ki! İkinci olarak kamu makamlarını "hizmetin sunulmasında" eşit davranmaya zorlayabilirsiniz; ama "bu hizmetlerden yararlanılmasında" eşitliğin sağlanması kamu makamlarının sorumluluğu dışında, yararlananlara ait bir hak değil mi? Şu örnek düşülen yanlışı gösterecek: Sağlık sektöründe acil vakalarda ambulans hizmeti, kamu kurumunun herkese eşit olarak sunduğu bir hizmet. Eşit olarak sunulan bu hizmetten yararlanmak, kamu makamının sorumluluğu değil, o hizmete ihtiyacı olanın hakkı. Devlete düşen, hizmeti eşit olarak sunmak; yararlanmak benim ihtiyaca dayalı bir tercihim. Yararlanmayı da eşitlemeye kalkar, bunu kamunun sorumluluğu olarak ilan edersek; ortaya her şeye burnunu sokan bir devlet çıkmaz mı?<br/></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=641950), [web.archive.org (arşiv bağlantısı)](http://web.archive.org/web/20080526200213/http://www.zaman.com.tr:80/yazar.do?yazino=641950)
