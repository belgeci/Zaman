# Şiddetsizlik atmosferi

*Mümtaz'er Türköne 2009.04.05*

<tr><td class="metin" colspan="2" style="padding-top: 20px; padding-left: 5px; padding-right: 10px;">Kadıköy Meydanı'nda, sol örgütlerin mitingi vardı. Kortej boyunca ilerlerken bir zaman tünelinde yürüdüğümü hissettim. 40 yıl önce de NATO, tıpkı bugünkü gibi protesto ediliyordu. Unutanlara hatırlatmak için olsa gerek, pankartlardan birinde o yıllara ait bir "6. Filo Def Ol"  resminin yer aldığı kocaman bir pankart duruyordu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Kocaman flamalar, yürüyen herkesin elinde bayraklar koyu kızıl bir rengi kalabalığa hakim kılıyordu. Çok büyük bir kalabalık yoktu; yürüyenler seyrek bir yürüyüş kolu oluşturuyordu. Her yaştan insanlar vardı. 68 kuşağının izlerini taşıyanlardan ergenlik çağındaki gençlere kadar kadınlı-erkekli her ayrı grup, kendi örgütünün adını ve sloganlarını bağırıyordu. Kenarda yürüyüşe düzen veren birkaçıyla konuştum. Efendi ve ilgiliydiler.
<p>Tam 33 yıl önce, Ankara'da devasa bir mitingi izlemiştim. O dönemi yaşayanlar Töb-Der yürüyüşünü hatırlarlar. Bu mitinge de bütün sol örgütler katılmıştı. Sloganlardan yer gök inliyor; polisin yol üzerinde tedbir almasına rağmen sağda solda saldırılar oluyordu. Bir yanlış anlama yüzünden, geceyi nezarette geçirmiştim. Ankara Emniyeti'nin altıncı katındaki müteferrikada farklı örgüt mensupları ile muhabbet etmiştim. Yırtıcı ve yıkıcıydılar. Ramazan ayıydı; yine de iftarımı onların ikramlarıyla açmıştım. 
<p>Yarın Amerikan Başkanı Obama geliyor. Bugünün dünyası, 40 yıl öncesinin dünyası değil. Dünyada küreselleşme karşıtı hareketler, Soğuk Savaş sonrasına özgü dozuyla devam ediyor. İngiltere'de, G-20 zirvesinde görülen bu tür eylemlerle karşılaştırıldığında, bizim muhalif solumuz oldukça ılımlı görünüyor. Dün Kadıköy Meydanı'nda hissettiğim de buydu. En radikal sınırlarda, yeteri kadar sol örgütümüz var. Ancak bu örgütlerin hem bireysel hem de kitlesel şiddet üretme yetenekleri yok.
<p>ABD, Ortadoğu'dan geri çekilmeyi örgütlemek için Türkiye ile işbirliğini geliştirmeye çalışıyor. Bu geri çekilme teşebbüsü de, standart ideolojik tepkilere konu oluyor. Ama ortada şiddet görünmüyor.
<p>Dün var olan şey bugün neden yok?
<p>Bu sorunun cevabını büyük ölçüde sağa bakarak vermek mümkün. Dün, MHP'nin kurucusu ve efsanevî lideri Alparslan Türkeş'in 12. ölüm yıldönümü idi. Devlet Bahçeli'nin anıtmezar başında yaptığı konuşmanın içeriğinde, bu sorunun cevabına dair işaretler var. Bahçeli "ağır, tahrik edici ve tahammülü çok zor", bugünün "millî sorunları" karşısında milliyetçilerin "sağduyulu, gerçekçi ve dengeli" davrandıklarını söylüyor. Sonra da şiddet yöntemlerini sistematik olarak şu sözlerle reddediyor: "Milliyetçiler, ülke sorunlarını aşmanın yolunun ayrılıkları derinleştirmek, kavgaları kızıştırmak, insanlarımızı birbirine düşürmekten değil, millî hassasiyetlerde uzlaşma, dayanışma ve yardımlaşmayla olacağını bilmekte ve ısrarla savunmaktadırlar." Bu sözlerin bugüne ait olmadığını, MHP'nin çok uzun zamandır bu çizgide politika yürüttüğünü teslim etmek gerekir.
<p>Muhsin Yazıcıoğlu'nun trajik ölümü sonrasında "suikast" iddialarının BBP'ye değil, dışarıdakilere ait olması da anlamlı olmalı. BBP yöneticileri, bu büyük kayba rağmen kendi kitlelerini tahriklerden uzak tutmak için suikast senaryolarına itibar etmiyor.
<p>Ergenekon'un tasfiye edilmesi, şiddet yöntemlerinin içini boşalttı, anlamsızlaştırdı. PKK terörünün susmasının arkasında bile bu psikolojik atmosfer var. Allah'a şükür, uzun zamandan beri sansasyon amaçlı bir şiddet eylemi gerçekleşmiyor. Toplumun psikolojisinde güçlü bir istikrar ve barış eğilimi var. Bu eğilim, şiddet eğilimlerini baskı altına alarak frenliyor. Toplumsal ve siyasal tepkilerin öfkeye, öfkenin de şiddete dönüşmesine fırsat vermiyor.
<p>Bu şiddetsizlik atmosferinin bir tesadüf olmadığını; bilinçli ve akılcı bir tercih olduğunu fark etmemiz lâzım. Bu bilinç ve aklın sahibi de toplumun kendisi. Şiddet üretme potansiyeli olan örgütler, toplumda karşılığı olmadığını gördükleri için bu yönteme başvurmaktan vazgeçiyorlar.
<p>Şiddetsizlik doğal bir sonuç değil; üzerinde düşünülmüş, üretilmiş rafine bir tercih. Siyaseti yumuşatan asıl dinamik de toplumun bu tercihi.<br/></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=833892), [web.archive.org (arşiv bağlantısı)](http://web.archive.org/web/20090409205245/http://www.zaman.com.tr:80/yazar.do?yazino=833892)
