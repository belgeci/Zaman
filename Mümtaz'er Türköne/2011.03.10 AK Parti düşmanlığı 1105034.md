# AK Parti düşmanlığı

*Mümtaz'er Türköne 2011.03.10*

<td class="columnist-detail">
<p>Bu mide bulandıran kumpasların, tezgâhların arkasında ne var? Katliam planı yapan canileri, pornografik malzeme peşindeki sapıkları, matbaayı sahte para yerine sahte haber basmak için kullanan kalpazanları bu kadar şevkle bir araya getiren amaç ne? Darmadağın görünen parçaları bir araya getirecek tek cevap var: İktidarı ele geçirmek. Sandıktan çıkan ve halkın vekâletini kullanan iktidarı, şiddet yöntemleriyle, kumpaslarla, tezgâhlarla alaşağı etmek.</p>
<p>
<div id="haberMetinDiv">
<p>İzlediğimiz bir iktidar mücadelesi. Devrini tamamlamış seçkinler illegal yöntemler kullanarak ayrıcalıklarını korumaya, bunun için de yine illegal yöntemler kullanarak devlet iktidarını ele geçirmeye çalışıyor. 
<p>
<iframe frameborder="0" height="70" hspace="0" scrolling="no" src="http://web.archive.org/web/20110412144250if_/http://www.kure.tv/VideoEmbed?ID=85890" vspace="0" width="400"><p><a href="http://web.archive.org/web/20110412144250/http://www.kure.tv/haber/210-sesli-gazete/mumtazer-turkone-ak-parti-dusmanligi/295-Bolum/85890/&amp;embeddedplayer=v1" rel="nofollow">Mümtaz'er Türköne - AK Parti düşmanlığı</a></p></iframe>
<p>Güçten ve çaptan düşen darbeci generalleri, medya aracılığıyla kâr peşinde koşan sermaye sahiplerini, çarpık ilişkilerle ikbal arayan politikacı esnafını, bunlardan beslenen gazeteci-yazar çizer takımını aynı örgütün çatısı altında bir araya getirdiğiniz zaman, karşınıza bugün endişe ve mide bulantıları ile takip ettiğimiz manzara çıkıyor. Peki kime karşı? Karşı karşıya gelen kaşarlanmış seçkinler ile hakkını arayan halkın kendisi. Halk demokratik-meşru hakkını kullanarak iktidarı belirliyor, diğerleri ise zirvelerdeki daracık alanlarda entrikalar çevirerek halkın cebinden parasını çeken üçkâğıtçılar gibi iktidarı gasp etmeye çalışıyor.
<p>Geri dönen soğuklara aldırmayın. Çiçekler açtığına göre bahar başladı. Yaz başlarken seçimler yapılacak. Peki AK Parti ile diğer partiler arasında seçim rekabetine dair neden küçük bir işaret bile yok? Çünkü iktidar mücadelesi AK Parti ile diğer partiler arasında değil, AK Parti ile bu illegal örgüt arasında geçiyor. Parti programlarının, parti projelerinin tartışılabileceği bir seçim atmosferi neden oluşmuyor? Son üç yıldır bu karanlık ve kirli örgütün topunu, tüfeğini, bütün sermayesini, video kasetlerini, köşe yazarlarını seferber ettiği bir seferberlik hali yok mu?
<p>Sahte haberlerle AK Parti düşmanlığı, cemaat düşmanlığı yapanlar kimin cehennemine kan-ter içinde odun taşıdılar?
<p>Kim bunlar? Oda TV'de ele geçirilen 'Ulusal Medya 2010' dokümanında sıralanan görevleri yerine getirenler kimler? Bu belgede geçen şöyle bir görev tanımı var: '...tezlerimize ve faaliyetlerimize destek veren, kamuoyunun yakından tanıdığı ve güvendiği kişilere Ergenekon ve benzeri davaların tertip olduğu yönünde açıklama ve yayın yaptırılması...' Bu görevi kimler yerine getiriyor?
<p> Ergenekoncu ulusalcılar AK Parti'yi ABD'nin işbirlikçisi olmakla, BOP'un eşbaşkanı olarak Amerikan politikaları uygulamakla itham ediyorlar. The Daily Telegraph'ta, AK Parti'yi İran'dan para almakla itham eden haberi yaptıranlar ve bu haber üzerinden AK Parti'ye savaş açanlar kimdi? The Daily Telegraph bu haberden dolayı tazminata mahkûm edilince ve bu haberin altındaki imzanın sahibi Con Coughlin'in, Amerikan işgali öncesinde 'Saddam'ın kimyasal silahlara sahip olduğu' haberini yapan kişi olduğu ortaya çıkınca kim yurtdışından beslenmiş oldu?
<p>AK Parti düşmanlığının, siyasî parti rekabeti ile ilgisi yok. Cinayetle, kumpasla, komplo ile devlet yönetenlerin iktidarı sona eriyor. Son iktidar mevzilerini koruyarak eski düzeni yeniden kurmaya kalkan bu çete ile AK Parti hükümeti arasında iktidar mücadelesi devam ediyor. Adına da Ergenekon davası deniyor. AK Parti bu davanın savcısı değil. AK Parti'ye ancak bu davanın 'müştekisi' sıfatı verilebilir. Ancak AK Parti sandıktan çıkmış bir hükümet olarak bizim adımıza müşteki sıfatıyla davaya dahil oluyor.
<p>'Tanırım, iyi çocuktur' ilkelliği ile hukuk tesis etmeye kalkanlar, pozisyonlarını gözden geçirsinler. Aksi ispat edilene kadar herkes masum. 'Ulusal medya 2010' dokümanına uygun gazetecilik faaliyetinde bulunanlar da. Ben yine de AK Parti düşmanlığını, demokratik rekabet sınırları içine yerleştiremeyenlere, Ergenekon taktikleri kullananlara kuşku ile bakmaya devam edeceğim. </p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1105034), [web.archive.org (arşiv bağlantısı)](http://web.archive.org/web/20110412144250/http://www.zaman.com.tr:80/yazar.do?yazino=1105034)
