# Mankurtlar (III): PKK kimin adına savaşır?

*Mümtaz'er Türköne 2010.08.13*

<td class="columnist-detail">
<p>Elinde silah eylem yapan, ölen ve öldüren PKK militanları önce Kürtlerin, sonra hepimizin Mankurtları değil mi? PKK'nın eylemleri ile Kürtlerin çıkarları; referandumu boykot kararı ile yine Kürtlerin hak ve özgürlükleri arasında en küçük bir uyuşma var mı? PKK niye eylem yapar? Niye polis-asker öldürür? Niye karakol basar? Bu eylemlerle kime hizmet eder? Yine PKK ve BDP 12 Eylül'ün anayasa maddelerini muhafaza etmek için neden cansiperane bir  hayır kampanyası yürütür? Neden boykot kararı verir?</p>
<p>
<div id="haberMetinDiv">
<p> MHP'nin ve BDP'nin referandum konusunda yüksek bir uyum ile aynı tepkiyi vermesini açıklayabilecek bir babayiğit, her iki partiden de çıkabilir mi?
<p>Mankurtlaştırma, karanlık merkezlerde başkalarının yaptığı hesapları bize gördürmek için yapılır. Elindeki silahla dağda dolaşan PKK militanı yüce bir ideal için kendini feda ettiğini düşünür. Bir kan davası gibi kaybettiklerinin anısına sahip çıkacak ve Kürtlerin özgürlüğüne hizmet edecek. Peki gerçek tam tersi ise? Bu silah başkalarının amacına hizmet ediyorsa? O zaman elinizdeki silahın hizmet ettiği amaç ile sizin inançlarınız arasındaki derin uçurum Mankurtlaşma ile doldurulur. PKK'nın yaptığı eylemlerin Kürtlere hizmet ettiğine inanabilmeleri için Kürt gençlerinin önce Mankurt olmaları icap eder. Peki Mankurtların bile kavrayabileceği gerçek, yani aslında kime hizmet ettikleri gerçeği ne zaman ortaya çıkar? Asıl hizmet ettikleri odakların başı sıkıştığı zaman. İşler kötüye gidince her araç sonuna kadar zorlanarak seferber edilir. Can havliyle Mankurtlar devreye sokulur. Son çarelere başvururken maskelerle uğraşacak zaman kalmaz. Tıpkı bugünlerde olduğu gibi.PKK'nın 31 Mayıs'ta İskenderun saldırıları ile başlattığı "orta şiddette savaş" ile geçen son üç buçuk ayın önemli gündemlerini yan yana koyup, aralarında bir bağ kurduğunuz zaman bu eylemlerin ne için planlandığı ortaya çıkıyor. Gerçeği fark edebilmek için Ergenekon ile PKK arasındaki ilişkiye dair bugüne kadar ortaya dökülen muhkem delillere ihtiyacımız yok. PKK neden eylemlere yeniden başladı? PKK eylemleri, eğer başarılı olsaydı neye hizmet edecekti?
<p>PKK, eylemler başarılı olsaydı, askerî vesayet düzeninin sürdürülmesine katkıda bulunacaktı. Ergenekoncuların mahkeme salonlarında yaptıkları savunmaları hatırlayalım. "Biz terörle mücadele ettik, karşılığı bu mu olacaktı?" diye soruyorlardı. Demek terör olunca, bir karşılık olması gerekiyor. Bu sefer bir karşılık olmadı. Terör eylemleri, askerî gücün devlet içindeki ağırlığını artırmadı. Çünkü asker, onu anlamlı kılan konuda, yani terörle mücadele konusunda zaafları yüzünden sorgulandı. Heron skandalları ile başlayan ihanet ddiaları, terörün sunduğu fırsatlarla dolu bu dünyada askerin elini kolunu bağladı. YAŞ krizinde, hükümetin bir tarafta, askerin diğer tarafta tartıya girdiği terazide PKK terörü hangi tarafa ağırlığını koymuştu?
<p>Referandumu boykot için, PKK'nın gösterdiği olağanüstü çaba, bu tabloyu tamamlıyor. Farz edelim ki, PKK'nın çabalarıyla birlikte 12 Eylül'de sandıkta "hayır" galip geldi. Ergenekon sanıkları ve pusuda bekleyen darbeciler hayatlarının belki de en mutlu gününü yaşamış olmazlar mı? Neyse ki Kürt kanaat önderlerinin hem terör hem de boykot eylemi karşısında gösterdiği cesur tepki Mankurtları bile sarsıp kendine getirecek güçte idi.
<p>Kürt gençlerini Mankurtlaştırıp PKK militanına dönüştürenler kimler? Darbeciler değil mi? Türkiye'de dağda dolaşan PKK'lının elindeki silahı gerekli gösterecek her mazereti onlara, darbeciler vermedi mi? Kürtler yaşadıkları haksızlıklara bir de tersinden bakmayı denesinler. Bu haksızlıklar sırf tepki duymaları ve dağa çıkmaları için yapılmadı mı? Birileri, "Al eline silahı bana doğrult, ben de böylelikle silahımı çekerim, önce sana sonra da herkese doğrultma fırsatı bulurum" demedi mi? Diyarbakır Cezaevi'nde yaşananlar tesadüf müydü? Darbeciler Kürtçeyi neden yasakladı?
<p>15 Ağustos'ta PKK'dan, önce bir aylık geçici, sonra kalıcı bir ateşkes bekleniyor. PKK'nın Demokratik Toplum Kongresi gibi organik kuruluşları PKK'ya ateşkes çağrısı yapıyor. Neden? Geride bıraktığımız gündemlere, kapanan sayfalara bakarak cevabı bulabilirsiniz. Mankurtları gerçek dünyaya uyandıracak başka bir soru: Petrol boru hattını havaya uçuranlar kime hizmet etmiş oluyorlar?</p></p></p></p></p></p></div>
</p>
<a href="http://web.archive.org/web/20110106004830/mailto:m.turkone@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1015265), [web.archive.org (arşiv bağlantısı)](http://web.archive.org/web/20110106004830/http://www.zaman.com.tr/yazar.do?yazino=1015265)
