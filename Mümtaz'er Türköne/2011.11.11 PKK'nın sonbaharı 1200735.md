# PKK'nın sonbaharı

*Mümtaz'er Türköne 2011.11.11*

<td class="columnist-detail">
<p>Ortadoğu ve Kuzey Afrika'daki halk hareketlerine 'Arap Baharı' denmesi, bir tercüme hatasından kaynaklandı. İngilizcedeki 'spring' kelimesinin, 'bahar' dışında da anlamları var; 'uyanış', 'canlanma' gibi. Arap halklarının diktatörlük rejimlerine karşı başkaldırıları bahar aylarına değil, kış aylarına rast gelmişti. Demek ki doğrusu 'Arap uyanışı' olmalı.</p>
<p>
<div id="haberMetinDiv">
<p>PKK'nın 'Arap Baharı' tabirinden ilham alarak bir 'devrimci halk savaşı' başlatmaya niyet etmesi, bu tercüme hatasının üstüne tarih dışına düşmek gibi daha katmerli bir hatayı da içinde barındırıyordu. PKK kış aylarını dağda, yalıtılmış şartlarda geçiriyor; baharla birlikte saldırılara başlıyordu. Son istisna bu baharda yaşandı. Tırmanan terörün BDP oylarını olumsuz etkileyeceğini hesaplayarak PKK, saldırılarını düşük profilde tuttu. Seçimden sonra Silvan saldırısı ile İmralı'nın iradesi hilafına yeni bir savaş başlattı.
<p>PKK, Soğuk Savaş dönemine ait bir örgüt. PKK'nın kullandığı yöntemleri anlamak için bu 'Soğuk Savaş'a özgü' niteliğini kavramak çok önemli. Terör üretmek için oluşturulmuş 'Soğuk Savaş örgütleri', Sovyetler ile Batı bloku arasındaki yıpratma savaşının etkileyici araçlarıydı. ABD kontrgerilla ile Sovyetler de komünist partileri, kır veya şehir gerillası taktikleri kullanan terör örgütleri ile, fiilen sıcak çatışmaya girmeden 'soğuk' bir savaşı yürütüp rekabet ettiler. Marksist örgütler, Sovyet desteği veya modeli ile kendi yerel amaçları ile uluslararası rekabeti birleştirmiş oldular. Soğuk Savaş, taraflardan birinin yani Sovyetler Birliği'nin havlu atmasıyla bitmesinden sonra bu örgütler buharlaşıp yok olmadılar. Kontrgerilla örgütü profesyonel-darbeci bir örgüte, yani Ergenekon'a dönüşerek varlığını sürdürdü. PKK ise bölge dengelerine yaslanarak Sovyetler Birliği'nden boşalan yere Suriye, Yunanistan gibi ülkeleri koyarak bir Kürt ulusalcı hareketine evrildi. Bugün PKK'nın, kendine bile himmet edemeyen Suriye'ye canhıraş bir şekilde dört elle sarılması, ancak Soğuk Savaş formatı ile açıklanabilir.
<p>Ergenekon-PKK işbirliği üzerine spekülasyon yapmak uzmanların işi. Ama her iki örgütün birbiri sayesinde var olduğu, birbirinden beslendiği ortada. Darbeciler PKK tehdidinden ve teröründen kendi iktidarlarını genişletmek için çok yararlandılar. PKK da, kendisini doğrudan ismi ve cismi ile hedef tahtasına koyan; köy yakıp, işkence yaparak PKK'ya kitle desteği üreten bu kontrgerilla yapılanmasından verimli bir şekilde beslendi. Sonuç: Ergenekon çöktü, dağıldı. PKK kendisini var eden en önemli şeyini, antagonizmasını kaybetti.
<p>Son bir yılda yaşanan süreçlerin tamamı, PKK'nın varlık şartlarının ortadan kalkmasına işaret ediyor. Birincisi silahın anlamı kalmadı. İkincisi, uluslararası konjonktür Soğuk Savaş yöntemlerini çöpe atmış durumda. PKK, silahın her şey olduğuna inanan sığ gerilla dünyası içinde (buna 'gerilla romantizmi' deniyor) kendince bir çıkış aradı. Lenin'in formüle ettiği 'bütün iktidar Sovyetlere' stratejisi ile, KCK merkezli bir 'devrimci halk ayaklanması' yolunu denedi. Hiç konuşulmayan, hiç tartışılmayan bir konu ama; asıl darbeyi Kürtlerden aldı. Kürtler ne KCK tutuklamalarına tepki koydu ne de halk savaşı çağrılarına cevap verdi. PKK'nın stratejisi bütünüyle çökmüş oldu.
<p>PKK'nın bugün, Devrimci Halk Savaşı için Türkiye sınırları içinde tuttuğu yaklaşık 3 bin militanı, güvenlik güçleri tarafından kuşatılmış durumda. PKK bu güçleri, mutadı olduğu üzere kış moduna geçirip Kandil başta olmak üzere kamplara göndermedi. Şimdi bu militanların hayatı bütünüyle devletin insafına ve merhametine bağlı. Siyasî akıl devrede olduğu için, devletin bu gücü imha etmek yerine enterne etmek ve etkisiz hale getirmekle yetineceğini kestirmek mümkün.
<p>Terör sorununu çözecek siyasî irade, Barzani'yi ayağına çağırıp talimatlar veriyor. Türkiye'ye gelecek İran Devlet Başkanı ile bu konuda mutabakat sağlandığı açık. İran üzerinde yoğunlaşan 'nükleer silah' baskısı, PKK'yı Türkiye'ye kestirmeden teslim etmek için yeterli. PKK'nın güvendiği Suriye'deki Esed yönetimi zaten gözden çıkartılmış durumda.
<p>PKK, sonbaharını yaşıyor. Havalar giderek soğuyor. </p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1200735), [web.archive.org (arşiv bağlantısı)](http://web.archive.org/web/20120111160847/http://www.zaman.com.tr:80/yazar.do?yazino=1200735)
