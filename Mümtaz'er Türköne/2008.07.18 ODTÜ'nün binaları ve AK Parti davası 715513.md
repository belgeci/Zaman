# ODTÜ'nün binaları ve AK Parti davası

*Mümtaz'er Türköne 2008.07.18*

<tr><td class="metin" colspan="2" style="padding-top: 20px; padding-left: 5px; padding-right: 10px;">Ankara Büyükşehir Belediyesi'nin binaları için yıkım kararı aldığı ODTÜ  ile Anayasa Mahkemesi'nde kapatma davası süren AK Parti arasında bir benzerlik var.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Her ikisi de özünde sağlam, ama yasaların yetki verdiği kurumların keyfiliği karşısında zayıflar. Anayasa Mahkemesi AK Parti'yi kapatma, Ankara Büyükşehir Belediyesi de ODTÜ binalarını yıkma yetkisine sahip. Ama iki yetkinin kullanımı da yanlış.
<p>Ankara'nın ormanlık alanlarının büyük kısmı ODTÜ arazisidir. ODTÜ Kampüsü'ne gidenler bilirler. Binaları "bürüt beton"dur. Aklınıza gelebilecek en büyük tehlikelere, meselâ şiddetli bir deprem riskine karşı insana güven verirler. Ayrıca ODTÜ, mühendislik bilimleri konusunda Türkiye'nin sayılı otoriteleri arasındadır. Beşerî bilimler alanında, İngilizce eğitimin getirdiği sorunlar yüzünden geridir; ama mezun ettiği mühendisler iş piyasasının gözdeleri arasındadır. Türkiye'nin en iyi statik profesörlerinin ders verdiği ve en parlak mühendis adaylarının eğitim gördüğü inşaat mühendisliği binasının, Büyükşehir'in yıkım kararı verdiği binalar arasında yer almasını siz olsanız nasıl yorumlarsınız?
<p>AK Parti hakkında açılan dava, tamamıyla siyasî bir dava. Anayasa Mahkemesi'nin verdiği karar da bu yüzden siyasî bir karar olacak. Anayasa Mahkemesi, Başsavcılığın AK Parti'nin kapatılması talebini siyasî bir değerlendirme sonucu reddedecek. Çünkü, AK Parti laiklik karşıtı eylemlerin odağı değil, tersine laik hukuk düzeninin teminatı. Anayasa Mahkemesi'nin vereceği keyfî bir karar, Türkiye'yi masa başında üretilen bir siyasî krize mahkûm etmek demek. Siyasî bir krizin tetikleyeceği ekonomik krize, sırf keyfe keder bir karar yüzünden Türkiye sürüklenecek mi? AK Parti'nin yerine ikame edilecek bir alternatif de olmadığına göre, "kapatma kararı" toplamı bu kararı verenler için sıfırın altında bir hesapla sonuçlanacak bir karar. Türkiye, AK Parti'nin temsil ettiği % 47'yi peşine takacak bir alternatif çıkartmadığı sürece, bu partiye karşı olmak ve kapatmak, kendi ayağınıza kurşun sıkmak demek. Başından beri AK Parti'nin kapatılmayacağını savunurken, Anayasa Mahkemesi üyelerinin eğilimlerini de belirleyen şartlara güveniyordum. Türkiye'nin AK Partili bir geleceğin yerine koyabileceği hiçbir şeyi yok. En muhalif görünen Osman Paksüt'ün bile kapatma davasının reddi yönünde rey kullanacağından eminim. 
<p>Ancak öncelikli olarak AK Partililerin, sorunun Anayasa Mahkemesi'nde değil, ODTÜ'nün binalarında somutlaştığını görmesi lâzım.
<p>ODTÜ'yü CHP'li Çankaya Belediyesi ile iş tutan, AK Parti'ye ve Büyükşehir'deki AK Parti yönetimine bütünüyle karşı olan bir merkez olarak görebiliriz. Başörtüsü yasağı gibi, AK Parti'nin sinir uçlarına dokunan konularda rahatsız edici bir sertlikle yasağı savunan ve uygulayan üniversitelerin başında da ODTÜ gelmişti. Tam da bu sebeplerle AK Parti'nin ODTÜ'nün kurumsal kimliği ve haklarının teminatı olması lâzım. Çünkü ODTÜ, demokrasinin çok hassas dengeleri ve mekanizmaları içinde çoğunluk iktidarına karşı, sayıca az olanların bir sembolü. Anayasa Mahkemesi nasıl AK Parti'yi kapatarak demokrasiyi iptal etmiş olacaksa, elindeki yetkileri kullanarak ODTÜ'yü tedip etmeye kalkan Ankara Büyükşehir Belediyesi de demokrasiyi imkânsız hale getirecektir.
<p>Ankara Büyükşehir Belediyesi, ODTÜ Kampüsü'nde yer alan 45 bina için "uygulama imar planı, yapı ruhsatı ve iskân belgesi" olmadığı gerekçesi ile 1,8 milyon YTL para cezası ve yıkım kararı vermiş. Bu kararın, Rektör Ural Akbulut'un iddia ettiği gibi ODTÜ arazilerine Büyükşehir'in göz dikmesiyle veya geçen ay yine Rektör ile Büyükşehir Belediye başkanı arasında yaşanan Kızılırmak suyu polemiğiyle ilişkisi olup olmadığını anlamak için basit bir ölçü koyabiliriz. Ankara'da kaç kamu binası ODTÜ binaları ile aynı statüdedir? Büyükşehir encümeni diğerleri için ne yapmıştır?
<p>Yetkinin kullanımı yasaya ne kadar uygun olursa olsun şayet uygulama ODTÜ ile ilgili istisnaî bir uygulama ise, yetki amacını aşan şekilde kullanılmaktadır. ODTÜ binaları sorunu, o zaman hukuku da aşan bir demokrasi, yani siyasî bir sorun olmaktadır.<br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=715513), [web.archive.org (arşiv bağlantısı)](http://web.archive.org/web/20080801235813/http://www.zaman.com.tr:80/yazar.do?yazino=715513)
