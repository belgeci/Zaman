# Asıl mesele

*Mümtaz'er Türköne 2012.04.22*

<td class="columnist-detail">
<p>Kamuoyu 28 Şubat soruşturması ile meşgulken, iktidar Türkiye'nin asıl gündemini takip ediyor.</p>
<p>
<div id="haberMetinDiv">
<p>Barzani, PKK'ya silah bıraktırmak adına yoğun temaslar yürütüyor. Başbakan, bu temasların sonucu olduğu anlaşılan bir açıklamada bulunuyor: PKK silah bırakırsa, operasyonların da duracağını söylüyor. Bu söz, derinlerde olgunlaşan müzakerelerin somut bir işareti olarak okunmalı. PKK "teminat" arıyor. Hem de en yüksek düzeyde. Başbakan gelinen noktayı yeterli buluyor ki bu teminatı veriyor.
<p>Sıkışan ve hızlanan bir tarihin tam göbeğindeyiz. Maliki, Barzani, Esed iç politikamızın aktörleri gibiler. Suriye bugünkü Suriye olarak kalmayacak. Irak da öyle. Canımızı yakan terör sorunu, değişen bu bölgesel dengeler içinde çözüme kavuşacak. Asıl oyuncu Türkiye. Türkiye'nin değişen iktidar dengelerini, bölgenin alacağı yeni şeklin aslî faktörü olarak değerlendirmek lâzım.
<p>Başbakan'ın "PKK silah bırakırsa operasyonlar durur" sözü, güçlü ve risk alabilen bir iktidarın belirtisi. Devlet içindeki iktidar mücadelesi sona erdi. Yaptığı değerlendirmeye göre aldığı kararı icra edecek bir iktidar iş başında. PKK sorunu, Türkiye'nin kaygan iktidar dengelerinden güç alarak palazlandı. Çözüm, bu sorun devlet içi rekabete malzeme yapıldığı için gecikti.
<p>PKK sorununun çözümü için altın fırsat, Öcalan'ın yakalanması ile yakalandı. 28 Şubat'ın bütün tantanası ile devam ettiği günlerdi. Darbeciler bu fırsatı "bu işten bizim menfaatimiz ne olur?" parantezine alıp harcadılar. Öcalan'ın "bütün silahlı unsurları Türkiye dışına çıkartma" önerisine, "hiç olmazsa 500 kişi kalsın" karşılığını vermenin, basit bir iktidar hesabı dışında hiçbir anlamı yok. Darbeciler, PKK terörünün sona ermesi halinde, en sağlam iktidar gerekçelerinden birini kaybedeceklerini düşünmüşler. Alın size demokratik bir iktidar ile darbeciler arasındaki fark: Birincisi sorunu çözüp halkı memnun ederek aldığı desteği artırma hesabı yapıyor. Darbeci ise o gün o an elinde bulunan iktidarı, silah zoru ile sürdürmenin kestirme ve garantili yollarını arıyor.
<p>"Kürt sorununu, içinden çıkılmaz bu duruma kim getirdi?" sorusu üzerinde serinkanlı değerlendirmelere ihtiyacımız var. Türkiye'de onca kana rağmen bir Türk-Kürt çatışması ortaya çıkmadığına göre, Kürt sorununun devlet katında üretilmiş siyasî bir sorun olduğu belli. Olayların akışı, 1993 yılında devlet içinde üst düzeyde farklı bir anlayışın benimsendiğini gösteriyor. Devlet "rutin dışı"na çıkıyor. Kendisini bağlayan hukuku bir kenara bırakıyor. Bir devlet politikası olarak illegal yöntemler kullanıyor. Sistematik cinayetler işliyor. Cinayet işleyenlere lojistik destekler veriliyor. Yeşil efsanesi böyle çıkıyor. Karşı çıkanlar susturuluyor. Tunceli alay komutanı Çillioğlu cinayeti, bir "susturma" operasyonu. Bingöl'de 33 askerin şehit edilmesi olayını, bir de bu açıdan gözden geçirmek lâzım. Gazi Mahallesi olayları aynı çerçevede değerlendirilmeli.
<p>Üst düzeyde benimsenen ve uygulanan bu politika devlet içinde güç transferine yol açtı. Güç, sivil siyasetçilerden güvenlik birimlerine geçti. 28 Şubat süreci, bu güç transferi sayesinde mümkün oldu. Susurluk olayı, bu gücü ele geçirenlerin kendi aralarındaki hesaplaşmasıydı. Mafyatik yöntemler devleti gölgede bırakınca, peş peşe skandallar patladı. Devlet çetelere teslim oldu.
<p>Bugün Savcı, elindeki antetli psikolojik savaş belgelerini, 28 Şubat'ın Genelkurmay Genel Sekreteri'ne soruyor. Psikolojik savaş, savaşın bir türü. Başımızdan geçenlerin vahameti üzerinde askerler bir kere daha düşünmeli. Bu belgeler Ordumuzun seferberlik haline geçerek kendi halkına savaş açtığını gösteriyor. Bu savaş yürütülüyor ve devlet ele geçiriliyor. "Asıl mesele"de can yakan soru şu: Sorunları arkasına alıp kendi halkıyla savaşan bir devlet hangi sorunun üstesinden gelebilir?
<p>Bütün dengeleri alt-üst olan bölgemizde, yegane sağlam denge devletimizin içindeki iktidar dengesi. Tek şansımız bu. Başbakan'ın "PKK silahları bırakırsa operasyonlar durur" sözünü, halkını arkasına alıp sorunlara savaş açan bir devlet iktidarının çözüm arayışı olarak yorumlamalıyız. </p></p></p></p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>
<!-- 		<div id="related-news-main" class="latest-news-main" style="font-size:10pt !important;border: 1px solid #CCCCCC;height: 120px;margin-bottom: 10px; padding: 10px;width: 500px;">  -->
<!-- 			<div style=" color: #CC3333;float: left;font-family: Arial;font-size: 12pt;font-weight: bold;margin-bottom: 5px;width: 500px;"> YASAL UYARI <hr size="1" color="#CCCCCC"></div>  -->
<!-- 			<div style="width: 490px;" >  -->
<!-- 			<div style="font-size:10pt !important;text-align:justify;">  -->
<!-- 		&nbsp;Yay&#305;nlanan k&#246;&#351;e yaz&#305;s&#305;/haberin t&#252;m haklar&#305; Feza Gazetecilik&#8217;e aittir. Kaynak g&#246;sterilse dahi k&#246;&#351;e yaz&#305;s&#305;/haberin tamam&#305; &#246;zel izin al&#305;nmadan kullan&#305;lamaz. -->
<!-- 			Ancak al&#305;nt&#305;lanan k&#246;&#351;e yaz&#305;s&#305;/haberin bir b&#246;l&#252;m&#252;, al&#305;nt&#305;lanan habere aktif link verilerek kullan&#305;labilir.  -->
<!-- 			Ayr&#305;nt&#305;lar i&#231;in l&#252;tfen <a target="" style="color:black;line-height: 18px;font-weight:bold;" href="import.do?gizlilik" class="related-news-title">tiklayiniz</a> -->
<!-- 			</div> -->
<!-- 		</div> -->
<!-- 		</div>  -->

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1277252), [web.archive.org (arşiv bağlantısı)](http://web.archive.org/web/20120428000445/http://www.zaman.com.tr:80/yazar.do?yazino=1277252)
