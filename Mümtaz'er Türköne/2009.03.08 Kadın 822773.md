# Kadın

*Mümtaz'er Türköne 2009.03.08*

<tr><td class="metin" colspan="2" style="padding-top: 20px; padding-left: 5px; padding-right: 10px;">Küçük Anadolu kasabalarında, derdi olana çare peşinde koşarken kendisini de, yanına zorlukla gelebilen beni de unuturdu.  Serzeniş cânâna olunca, şiirden başkası kâr etmiyor. Fuzulî'nin o meşhur beyti, yıllarca halimi tercüme etti.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>"Kamu bîmârına cânân deva-yı derd eder ihsan
<p>Niçün kılmaz bana derman beni bîmar sanmaz mı" 
<p>Kamuya, yani halka şefkat göstermek lâzımdı. Devlet kadın olmalıydı. Oysa tepeden tırnağa erkekti. Sürekli erkekliğini, yani erkini kanıtlama peşindeydi. Gerekli gereksiz meydana fırlayan otorite merakı, sadece erkeklere özgüydü. Her işe çomak sokmaya azmetmiş olan bürokrasi erkekti. Makam odaları, makam arabaları erkekler içindi. Vatandaş, bir kadının önünde el pençe divan durmazdı. Otoriteyi değil, ancak bir derdine çare bulabilirdi. Bir erkek için halk, yönetilmek üzere yaratılmıştı. Bir kadın idareciye bunu kabul ettiremezsiniz. 
<p>Çaresiz bir vatandaşın çaresizliğine ağlamanın çaresizlik olmadığını onda gördüm ve anladım. Kışın, buz gibi soğukla yaşayan bir aileyi ziyaret ettikten sonra, sıcak evinde ancak bir kadın üşüyebilirdi. Sonra devlet ancak bir kadının eliyle, o aileyi mevzuata aykırı şekilde ısıtabilirdi. Otoritenin asık suratı soğuk bir erkekti; susturmak, durdurmak, yasaklamak için. Kadının gözleri de, eli de, yüreği de ısıtmak içindi. Erkek azarlardı, söverdi, yakardı, yıkardı. Umut dolu bir dünya, ancak bir kadının nemli gözleri ile görülebildiği kadar gerçek olabilirdi.
<p>Yoksulluk erkekti. Zorbalık erkekti. Zulüm erkekti. İşkence erkekti.
<p>Darbeler de Ergenekon da erkekti.
<p>Zor, zorbalığı yok etmez. Zorbalık, zulüm ancak zarafetle durdurulabilir. Elinde silah tutanların yönetme hakkını kadınlara kabul ettiremezsiniz. Darbeyi yapan da, boyun eğen de erkektir. Kadın, kadındır; en zayıf anında bile güce boyun eğmez.
<p>Kadın, annedir. Erkekler için gücün, rekabetin hakim olduğu dünya, kadın için evlatlarının yaşayacağı yerdir. O yüzden adalet ister, güvenlik ister.
<p>Her şeyi demir mengene gibi eğip büken bir erkeğin elini, ojeli zarif kadın parmakları ile eşitleyen şey sadece hukuktur. Kadın ancak hukukla hak sahibi olabilir. Bu yüzden hukukun hakim olacağı bir düzen kadınların gayretine muhtaçtır.
<p>Barış ve huzur kadındır. Savaşın ve kavganın erkek olması gibi. Düzen ve istikrar kadındır. İktidar tutkusu ile kargaşa çıkartanlar erkektir. Her şeyin birbirine karıştığı anlarda, hataları ayıklamak için elinde cımbız tutan bir kadının dikkatine ihtiyaç vardır.
<p>Bir erkek kadın gibi düşünemez. Hayata bir kadın gibi bakamaz. Yine de kadının gözlerinden gördükleri, kadının anlattıklarından öğrendikleri daha iyi bir dünyanın mümkün olduğunu gösterecektir.
<p>Daha iyi bir dünyanın mümkün olduğunu biliyorum. Kendi adıma, gördüklerimi ve öğrendiklerimi borçlu olduğum kadının Dünya Kadınlar Günü'nü kutluyorum. İmdada yine Fuzûlî'nin murabbası yetişiyor: 
<p>"Perişan halin oldum sormadın hal-i perişanım
<p>Gamından derde düştüm kılmadın tedbir-i dermanım
<p>Ne dersin rüzgarım böyle mi geçsin güzel hanım
<p>Gözüm canım efendim sevdiğim devletli sultanım"<br/></p></p></p></p></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=822773), [web.archive.org (arşiv bağlantısı)](http://web.archive.org/web/20090314033343/http://www.zaman.com.tr:80/yazar.do?yazino=822773)
