# Sami Selçuk'un ikâzları

*Mümtaz'er Türköne 2009.01.16*

<tr><td class="metin" colspan="2" style="padding-top: 20px; padding-left: 5px; padding-right: 10px;">Topraktan çıkan silah ve mühimmatı görünce insan dehşet duygusuna kapılıyor. Her türlü endişeyi davet eden bir korku tünelinin içinden geçiyoruz. Üstelik Ergenekon sadece bir suç örgütü değil; aynı zamanda siyasî amaçları olan bir terör örgütü.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Yani? Türkiye'nin siyaset denkleminde ağırlığı olan bir aktör. Bu dava, birçok siyasî hesabı kökünden değiştiriyor. Kısaca söylentilerin çoğalması ve kafaların karışması normal. O zaman sağlam bir pusulaya ihtiyacımız var. Hukuk sadece haklıyı haksızdan ayırmamızı sağlamıyor, aynı zamanda doğruyu yanlıştan ayıran sağlam bir akıl ölçüsü veriyor. Sakin, serinkanlı ve hakikatin peşinde koşan bu aklı Türkiye'de en iyi temsil eden kişilerden birinin Yargıtay Onursal Başkanı Sami Selçuk olduğuna inanırım. Bir hukuk tartışması sürerken onun eleştirileri ve ikazları mutlaka dikkate alınmalı. Değerli köşe yazarımız Nedim Hazar'ı vesile alan (kendisinin affına sığınıyorum), ama bana hitaben yazdığı mektubu, bu gerekçe ile yayımlıyorum. Sonra, Sami Selçuk'un ikazları üzerine ben de bir yorumda bulunacağım ve bu vesile ile sevgili Ruşen Çakır'la aramızdaki tartışmaya da temas edeceğim. 
<p>Sevgili Dost Mümtaz'er Bey,
<p>Zaman'da yazar Nedim Hazar diyor ki: "Ergenekon muhip ve muhariplerinin oluşturduğu bu sanal korku senaryosuna inanan şaşırtıcı isimler de çıkıyor. Misal, demokrat bir kişi olarak bildiğimiz eski hukukçular. Sami Selçuk filan. Meseleye açık bir idrak ile bakıp resmin tamamını görmeyi denemiyor bile."
<p>A- Demeçlerimde yargının önündeki dava ile ilgili somut değerlendirmeleri yapmaktan kaçınmak gerektiğini, bunun yargı bağımsızlığına ve yansızlığına aykırı olduğunu, sadece ilkeler temelinde kimi değerlendirmeler yapabileceğimi, yargıçların yerine geçerek yapılan değerlendirmelerin yanlış bulunduğunu sürgit belirttim.
<p>B- Çağcıl, insancı, nesnel ve yazılı hukuka göre değerlendirmelerime gelince:
<p>1- Demeçlerimde bir suç duyurusu üzerine savcıların soruşturma yapmalarının ve kanıtlar kuşkuyu doğruluyorsa dava açmalarının sisteme göre zorunlu bulunduğunu, takdir yetkilerinin olmadığını sürgit savundum. Ergenekon denilen dava da bunlardan biridir ve resmin tamamı da budur ve değerlendirme yargı bağımsızlığı nedeniyle burada biter. Yazar, ne yazık ki, bunları çiğniyor.
<p>2- Ancak bu davada, aynı hukuk anlayışına göre;
<p>a- 2550 sayfa iddianamenin hukuk tekniğine ve iddianame kavramına uymadığını, b- Gözaltı ve tutuklanma sürelerinin gereksiz uzatıldıklarını, bunların birer önlem ve istisna olduklarını, cezaya dönüştürülmemelerini, istisnaların kurallaştırılmaması gerektiğini, c- Avrupa İnsan Hakları Sözleşmesi'nin 6. maddesine göre adil yargılanma hakkının çiğnenmemesi için;
<p>aa- Tutuklu bulunan kuşkuluların iddianamelerinin süratle yazılmalarını, bb- Hangi eylem(ler)den dolayı yargılandıklarını bilme haklarına saygı duyulmasını, cc- İnsanların gözaltına alınırken özsaygılarıyla oynanmamasını, istedim.
<p>3- Bütün bunları hukuk ve yarın Avrupa İnsan Hakları Mahkemesi'nde yargılanacak olan devletim için dile getirdim. 
<p>Bir insanın geçmişi ve görüşleri, yargılamada gözetilemez. Hitler Almanya'sı dışında suçlanan kişinin "yaşam biçimi ve kusuru" yargılamaya konu olamaz. Yargıçlar, suçlulardan tiksinme hakkına sahip değildir. Suçlananları sevmeyebiliriz. Ancak, bu kişisel yargılarımızı, hukuka yansıtamayız.
<p>4- Demokratlık, çağcıl, nesnel, yazılı hukuku göz ardı etmek değildir.
<p>Tersine gözetmektir.
<p>C- Ömrüm boyunca bu ilkelere uyarak hukuku savundum. Erdoğan kararını hukuka aykırı, yanlış buldum. Karar bir başkası, sözelimi Ahmet Türk ya da Perinçek hakkında olsaydı da aynı şeyi yapardım. Benim için kişiler ve kimlikleri değil, hukuk önemlidir. 367 kararını, yorum konusu işlenirken, yorum yanılgılarını anlatabilmek için hukuk öğrencilerine okutulması gereken bir karar olarak gördüğümü, bunun biçin bir kitapçık yayımladığımı vurgulamak isterim. 
<p>Sami Selçuk<br/></p></p></p></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=804093), [web.archive.org (arşiv bağlantısı)](http://web.archive.org/web/20090221152938/http://zaman.com.tr:80/yazar.do?yazino=804093)
