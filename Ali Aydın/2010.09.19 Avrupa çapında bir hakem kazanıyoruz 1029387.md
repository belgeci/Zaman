# Avrupa çapında bir hakem kazanıyoruz

*Ali Aydın 2010.09.19*

<tr><td class="metin" colspan="2" style="padding-top: 20px; padding-left: 5px; ">Özellikle saha zemininin çok kötü olmasından dolayı iki takım da önemli pozisyonlara giremedi. Daha doğrusu topla oynama şansı yoktu ve ceza alanı içinde önemli pozisyonlar üretilemedi.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Böyle olunca da karşılaşmanın FIFA kokartlı hakemi Halis Özkahya'ya önemli ve yorumu gerektiren pozisyonlar düşmedi. Özkahya, şiddeti olmayan itme ve çekmeleri oynatarak ağır zeminde oyuna tempo kazandırdı. Kendini faul beklentisiyle yere atanlara inanmadı. Maç içinde çok doğru yorumlar yaptı. Yardımcı hakemler de Özkahya'nın saha içindeki değerlendirmeleriyle kendi bölgesinde oluşan faullerdeki yorumlarını birleştirdi. Kararlar birbirini tamamlayınca standart bir yönetim ortaya çıktı. Bir mücadelede her iki takım için de eşitlik ilkesinin ortaya çıktığı anlar yaşandı. Özkahya'nın gösterdiği sarı kartlar haklı, çıkartmadığı kartlardaki uyarıları da yerindeydi. Özkahya, tecrübe kazandıkça (ki tecrübeli hakemler arasına girmeye başladı) performansının üstüne koyuyor. Kafası rahat olduğu sürece Avrupa arenasında ciddi şekilde maçlar alabilecek bir hakeme sahip olacağız. Bu da tamamıyla kendisinin elinde.
<p>1 No'lu Yardımcı Hakem Cem Satman: Faullerdeki yorumları ve ofsaytlardaki kararlarıyla başarılı bir müsabakaya imza attı.
<p>2 No'lu Yardımcı Hakem Muhittin Gürses: Çok kısa zaman önce babasını kaybeden Gürses, aldığı görevi çok başarılı şekilde sahaya yansıttı. Kendisine sabırlar diliyoruz.?ali­ay­din@za­man.com.tr</p>
</p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1029387), [web.archive.org (arşiv bağlantısı)](http://web.archive.org/web/20100920182255/http://www.zaman.com.tr:80/yazar.do?yazino=1029387)
