# Golleri de mi hakemler atsın!

*Ali Aydın 2010.11.10*

<td class="columnist-detail">
<p>Spor Toto Süper Lig tarihinde 11. hafta sonunda ilk üç sırada yine Anadolu takımları var. Geçen haftaya göre tek değişen Trabzonspor'un liderliği Bursaspor'dan devralması. 3.lükteki Kayserispor evinde Gençlerbirliği ile berabere kalınca hemen peşindeki Fenerbahçe, bu ekiple puan farkını 3'e düşürdü. Bu da gösteriyor ki bu sıralama, uzun vadeli olmayabilir.</p>
<p>
<div id="haberMetinDiv">
<p> İkinci haftada liderlik koltuğuna oturan Trabzonspor, 6. hafta hariç 11. haftaya kadar hep Bursaspor'un bir basamak altında kaldı. Bordo-Mavililer 5'te 5 yaptığı haftalar sonunda beraberlik serilerine başlayan Bursaspor'u bu defa 1 puan geçmesini bildi. Diğer İstanbul takımlarının geride kalmaları artık sürpriz sayılmıyor. Bu da Anadolu kulüplerinin, "Bizi şampiyon yapmazlar" düşüncesini silip atıyor. Türk hocaların ve futbolcuların başarı için üzerine düşenleri yaptıklarında geldiğimiz nokta bu. Düşünce, yerini inanca bıraktığında, başarı kaçınılmaz oluyor.
<p> Geride bıraktığımız haftaya teknik adamların açıklamaları damgasını vurdu. Bursaspor Teknik Direktörü Ertuğrul Sağlam, Kirita'nın kırmızı kart görmesine aşırı tepki verdi. Ancak maç sonu futbolcusunun yaptığı hareketi kabul etmesi üzerine hakem Süleyman Abay'dan özür diledi. Hatadan dönme cesareti gösterip, bunu kamuoyuyla paylaşma erdemliliği gösteren Sağlam'ı tebrik ediyoruz. Sağlam'ın açıklamasına ne kadar hoşgörüyle bakıyorsak, Beşiktaş'ın hocası Schuster'in hakemlerle ilgili sözlerini o denli yadırgadık. Hiç kimse kendi başarısızlığını, başkalarında aramamalı. Schuster'in diğer takımlara atıfta bulunarak, "Onlar ilk önce savunma yapıyor, sonrasında gol atmayı düşünüyorlar." söylemini puan cetvelinin durumu yalanlıyor. Lider Trabzon 11 maçta 27, Fenerbahçe 29, Bursaspor 21 gol atmış. Bu ortalamalar Türkiye ligi için yüksek, Avrupa'daki 3-5 takım dışındakiler arasında güzel bir istatistik. Bir başka deyişle 4. sıradaki Fenerbahçe ile 6.lıktaki Karabük 14'er, 7.likteki M.P.Antalyaspor 16 gol yemiş, 8.likteki Beşiktaş kalesinde 12 gol görmüş.
<p> Peki Schuster ne dedi: "Hakemlerin Beşiktaş'a saygısı yok." Sarı kartı bulunan Ersan, orta alanda rakibinin önünü kesiyor. Burada hakem 2. sarıyı gösterebilirdi. 90+3'te Bobo'nun ofsayt pozisyonu doğru muydu, evet. Bu sebeple golün iptali de yerindeydi. Hemen peşinden 90+4'te Barış'ın Nihat'a yaptığı hareket de penaltıydı. Hakem de düdüğü çaldı. Skor 1-1, maç bitmek üzere ve haklı olduğun tüm beklentilere karşılık bulmuşsun. Ancak penaltıyı atamıyorsun ve, "Hakemlerin Beşiktaş'a saygısı yok." diyorsun. Peki, hakemin Beşiktaş'a ya da başka bir takıma saygılı olmasının kriterleri nedir? Bunu bilirsek iyi olacak! Schuster'in bu psikoloji içine girmesinin nedeni çok açık.
<p> Merkez Hakem Kurulu (MHK) Başkanı Oğuz Sarvan, kendi kulüp başkanından hakaret yediği! sezon takımı şampiyon olmuştu. Bunun bilgisini kafasına yazan Schuster, kötü gittiği haftalar sonunda, Karabük deplasmanındaki gibi bir yönetim bekliyor! Böyle bir yönetim bulamayınca tabii ki hayal kırıklığına uğruyor. Üstüne bir de Temsilciler Kurulu Başkanı'nın kendisini telefonla arayıp, "Sizin maçlarda boyuna asılan akreditasyon 'sahaya giriş' kartı kullanmanıza gerek yok. Sizi herkes tanıyor." demesi, işin başka bir yönü. Futbol Müsabaka Talimatı'na göre takılması gereken kart, bir teknik adama hem de bu işin en tepesindeki kişinin tasarrufuyla ayrıcalıklı muamelesi yapılıyor. Böylece Schuster de bugünkü duruma geliyor. Asıl anlaşılmaz şey, Futbol Federasyonu'nun alt kurul başkanına, "Sen ne yapıyorsun?" diyememesi. Bu ülkede teknik direktörlük yapan isimlerin bu olaya tepkisiz kalmasını anlamak da hayli güç.
<p> Bakalım MHK Başkanı ve ikinci adamı Yüksel Okçuoğlu, Schuster'e, "Hakemin bir takıma saygılı olma isteğinin kriterleri nedir?" diye sorabilecek mi? Ya da TFF yönetimi, Temsilciler Kurulu Başkanı'na, 'ayrımcılık yapma' sebebiyle bir yaptırımda bulunabilecek mi? Hiç kimsenin bir şey yapamayacağından emin olabilirsiniz! Teknik direktörler, kendi ülkelerinde, kendilerine yapılan 'tanınmamazlık' ayrıcalığını kabullenebiliyorlarsa, kimsenin bir şey demeye, Schuster'in de çok şey söylemeye hakkı var!
<p> Gelelim Saracoğlu'ndaki F.Bahçe-Eskişehirspor maçına. Lugano ile Sezer, soyunma odası kriterlerinde gördükleri kırmızı kartla takımlarını eksik bıraktılar. En az 2 hafta takımlarındaki yerlerini alamayacaklar. Kabul edilebilir gibi değil. Profesyonellik bunun neresinde? Aynı mücadelede bir taraftar Alex'in formasını almak için masumane şekilde saha ortasına kadar geldi. Keşke Alex rakibe verdiği formayı bu futbolsevere takdim etseydi. Ancak bu kişinin orta alana kadar gelmesi kabul edilemez.
<p> Hakemler ise genellikle iyi müsabakalara imza attılar. Ancak sarı kart kullanmamak için kendilerini zorlamalarının sonuçlarını görüyorlar! Bu kararları vermeyerek aslında kendilerini ve oyunu zora sokuyorlar. İlk yarıda gösterilmeyen kartlar neticesinde maçlar 5'in altında sarı kartsız bitmiyor. Hatta 2. sarılar da çıkıyor. Oysaki maçın başında gösterilmesi gereken kartlar cepten çıkartılsa kart sayısı hem düşecek hem de oyun agresif yapıya bürünmeyecek. Biraz daha dikkat! Son olarak Bursaspor'un başarılı futbolcusu Ali Tandoğan'a acil şifalar diliyoruz.</p></p></p></p></p></p></p></div>
</p>
<a href="http://web.archive.org/web/20101223135313/mailto:aliaydin@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1051053), [web.archive.org (arşiv bağlantısı)](http://web.archive.org/web/20101223135313/http://zaman.com.tr/yazar.do?yazino=1051053)
