# Bünyamin Gezer, penaltı hariç başarılıydı

*Ali Aydın 2011.04.25*

<td class="columnist-detail">
<p>Bünyamin Gezer, dün gece penaltı pozisyonu hariç, sahanın en başarılı isimlerinden bir tanesiydi. Harika bir maç yönetti; ancak yinelemek istiyorum: Penaltı pozisyonu hariç.</p>
<p>
<div id="haberMetinDiv">
<p>Çünkü penaltıyı, hareketlerden anladığımız kadarıyla muhtemelen yardımcı hakem Cem Hanoğlu verdirdi. 33. dakikada Semih Şentürk'ün rakip ceza alanında şut çektiği anda top Ediz'in eline çok kısa temas ediyor. Burada Bünyamin Gezer, doğru bir yorum yaparak oyunu devam ettirdi. Çünkü Ediz'in kolu doğal konumundaydı. Penaltıda yine Ediz vardı. Kolu yine doğal haldeydi. Bu defa penaltı verdirildi. İşte "Yardımcı hakem penaltı verdirdi." dememizin bir sebebi de bu. Yok eğer bu penaltıyı Gezer kendisi çaldıysa son derece yanlıştı. Çünkü bu penaltı için sahadaki yeri ve futbolcunun vücudunun konumu görmesine mümkün değildi. 45+1. dakikada Bucaspor ceza sahasında Onur-Semih mücadelesinde devam kararı doğruydu. Yani Bünyamin Gezer'in maç içi standardı üst düzeyde ve başarılıydı. Gösterdiği 9 sarı kartın hepsi doğruydu. Özellikle avantaj sonrası kart gösterme yorumlarında son derece başarılıydı. Gollerde ofsayt ya da faul yoktu. </p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1125850), [web.archive.org (arşiv bağlantısı)](http://web.archive.org/web/20110426233118/http://zaman.com.tr:80/yazar.do?yazino=1125850)
