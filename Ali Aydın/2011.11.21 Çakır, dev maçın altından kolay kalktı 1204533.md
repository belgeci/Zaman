# Çakır, dev maçın altından kolay kalktı

*Ali Aydın 2011.11.21*

<td class="columnist-detail">
<p>FIFA kokartlı Cüneyt Çakır, sinirli ve gergin bir ortamda başarılı bir müsabaka yönetti.</p>
<p>
<div id="haberMetinDiv">
<p>Çakır, hızlı, tempolu bol pozisyonlu maçta, sakin ve kendinden emindi. Karşılaşmayı üç sarı kartla tamamlaması da tecrübesiyle alakalıydı. Çakır, oyunun her bölümünde kontrolü elinde tuttu. Kararlarında başarı yüzdesi fazlaydı. Quaresma'nın bir şutunda kornere aut verse de bu da nazar boncuğu niteliğindeydi. 83'te Almeida'nın attığı gol öncesi Mustafa Pektemek'in hava topunda geriden Ujfalusi'nin üstüne vücuduyla yaslanması var. Faul kararı, dolayısıyla golün iptali doğruydu. Serbest atış kullanan Felipe Melo, rakibine gerekli mesafeye açılmadığı gerekçesiyle sarı kart göstertmek için kasten topu rakibinin üzerine vurmasında devam kararı yerindeydi. 28'de G.Saray ceza alanı dışında ofsayt atışı kullanması için ceza sahasındaki Ujfalusi, önündeki topu ceza alanı dışındaki Melo'ya atıyor. Çakır'ın, burada ofsayt kullanıldığı gerekçesiyle oyunu devam ettirmesi yoruma açıktı. Ancak bu top gol olsa çok tartışılacaktı. Hatta ofsayt atışı yerinden yapılmadı diye kural hatası gerekçesiyle maçın tekrarının istenmesine bile gidebilirdi. 
</p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1204533), [web.archive.org (arşiv bağlantısı)](http://web.archive.org/web/20111122164252/http://www.zaman.com.tr:80/yazar.do?yazino=1204533)
