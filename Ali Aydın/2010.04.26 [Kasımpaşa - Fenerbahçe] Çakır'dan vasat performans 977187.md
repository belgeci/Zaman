# [Kasımpaşa - Fenerbahçe] Çakır'dan vasat performans

*Ali Aydın 2010.04.26*

<tr><td class="metin" colspan="2" style="padding-top: 20px; padding-left: 5px; ">Avrupa Ligi yarı final maçı yönetecek olan FIFA kokartlı Cüneyt Çakır, dün çelişkili verdiği kararlarla iyi bir performans gösteremedi. Maçın genelinde kırılma anı dediğimiz kararlara imza atmasa da avantaj uygulamalarında tutarsızdı.</td></tr><tr><td class="metin" colspan="2" style="padding-top: 20px; padding-left: 5px; "><p>Aslına bakarsanız faul yorumlarında da zaman zaman hatalar yaptı. Gösterdiği ya da göstermediği kartlarda da standart dışıydı. Çıkardığı sarı kartlarda Selçuk dışında haklıydı. Ama göstermediği sarı kartlar vardı. 39. dakikada Lugano, rakibinin atak başlangıcını kalçasıyla engellemesine rağmen sarı kart görmedi. Yine Lugano, 49'da oyun durmuş, hakem pozisyonu görüyor. Rakibi kendisine bir şey yapmıyor. Ve Lugano, herkesin şaşkın bakışları arasında kendisini yere bırakıyor. Bunun net karşılığı sarı karttır. İki sarı kart toplanınca da oyun kuralları der ki: İkinci sarı karttan kırmızıyla oyun dışı bırak. 61. dakikada Kasımpaşa ceza alanı içindeki Özer Hurmacı-Koray mücadelesi doğru kararla devam ettirildi. Aynı şekilde 78. dakikada da F.Bahçe ceza alanı içindeki Gökhan Gönül-Cenk İşler pozisyonu doğru yorumlandı. Avantaj uyguluyorsunuz Merthan, Alex'e faul yapıyor, avantaj gerçekleşmiyor, doğru karar verip ilk pozisyona dönüyorsunuz. Fakat Merthan, sarı kart görmüyor. O zaman işte çifte standart diye kendi kendinizi eleştiriye açıyorsunuz.
<p><b>1 No'lu Yardımcı Hakem Muhittin Gürses:</b> Tecrübeli yardımcı hakem, dün başarılı bir müsabakaya imza attı.
<p><b>2 No'lu Yardımcı Hakem Kemal Yılmaz:</b> Yılmaz da çağdaş yardımcı hakemlik adına güzel işler yapan isimdi.?
<p><b>Maçın adamı: Bekir, kuyu kazmadan maçı kopardı!
<br/>
</b>Geçen haftanın olay adamı Bilica'nın cezalı olması nedeniyle ilk 11'de oynayan Bekir İrtegün, maça damgasını vurdu. Lugano ile iyi bir ikili oluşturan Bekir, yaptığı kritik hamlelerle göz doldurdu. 76. dakikada ileri çıkan tecrübeli futbolcu, hem F.Bahçe'deki ilk golünü attı hem de takımını kurtardı.
<p><b>Hayal kırıklığı: Güiza, F.Bahçe'yi 10 kişi oynattı <br/>
</b>Fenerbahçeli taraftarların sabırla patlama yapmasını beklediği İspanyol forvet Dainel Güiza, Kasımpaşa maçında da saç baş yoldurdu. Oyunda kaldığı süre içinde rakip defans arasında kaybolan Güiza, 67. dakikada Özer'in al da at dercesine verdiği pası harap etti. Kredisini iyice tüketti.
<p><b>Kırılma anı: Murat ve Keller'den, Bekir'e ikram <br/>
</b>Dakika 76... Maç 0-0... Alex'in kullandığı kornerden gelen topta o dakikaya kadar başarılı olan kaleci Murat Şahin boşa çıktı. Defanstan ileri çıkan Bekir, kendisini marke eden Keller'e rağmen iyi bir zamanlama ile kafayı vurdu. Kaleci Murat ve Keller'in ortak hatası F.Bahçe'ye yaradı.<br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=977187), [web.archive.org (arşiv bağlantısı)](http://web.archive.org/web/20100427080759/http://zaman.com.tr:80/yazar.do?yazino=977187)
