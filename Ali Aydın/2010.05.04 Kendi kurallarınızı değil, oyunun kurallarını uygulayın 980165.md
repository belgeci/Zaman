# Kendi kurallarınızı değil, oyunun kurallarını uygulayın

*Ali Aydın 2010.05.04*

<tr><td class="metin" colspan="2" style="padding-top: 20px; padding-left: 5px; ">Geride bıraktığımız haftaya ilginç açıklamalar damga vurdu. Bu hafta sonu oynanacak A.Gücü-Fenerbahçe maçı ile ilgili hakem ataması tartışması gündemin ilk maddesiydi.</td></tr><tr><td class="metin" colspan="2" style="padding-top: 20px; padding-left: 5px; "><p>Ankaragücü yöneticisi Ayhan Atalay bu maça atanacak hakemin 13 gün önceden nasıl bilindiğini ve kendilerinin nasıl bu bilgiye ulaştığını kamuoyuyla paylaştı. Atanacak hakemin Fenerbahçe tarafından istenen, kendilerince kabul görmeyen bir isim olduğunu söyledi.
<p> Ankaragücü yöneticisi, işi biraz daha ileri götürerek, bu maça atanacak hakemi kendilerine yakın bir kişiye söylediklerini ve maç sonunda bu kişiyi 'şahit' göstereceklerini de sözlerine ekledi. Bu açıklama sizlere ne kadar inandırıcı geldi bilemiyorum. Bu iddialar doğruysa -ki, 'bu açıklamanın doğru olduğunu destekleyen Fenerbahçe-Beşiktaş maçına Hüseyin Göçek'in atanması var' bu, MHK'nın içler acısı durumunu ve kendi içindeki 'güvensizliği' bir kez daha su yüzüne çıkarır. Oyunun kurallarını değil de, kuralları yerinden oynatanların kendileri olduklarını, bu yönetimleri de kendilerinin seçtiklerini unutmamalılar. Her topluluk hak ettiği yöneticilerini seçme özgürlüğüne, yetkilendirilenlerin de, kendilerini seçenleri yönetme özgürlüğüne sahip oldukları demokrasinin gereği.
<p> Konuşma ihtiyacı hissedenler, genel kurullarda yönetimlere verdikleri yetkileri takip etmeli, hakkaniyetsiz gördüğü icraatlarda kendi sorumluluklarının ne kadar payı bulunduğunu da sorgulamalı. Futbol kuralları yerine iddia edildiği gibi renklerin çıkarları ön plana çıkartılmak isteniyorsa, bu sorumsuzluğu herkes paylaşmalı.
<p> Maç bitimi konuşmalarına gelirsek; önce yeni jenerasyon Türk hocalardan Kayserispor Teknik Direktörü Tolunay Kafkas'ın açıklamasına bir bakalım. Bursaspor maçı sonrası Kafkas, "Türkiye'de son haftalarda kazanması gereken takımlar kazanıyor. Kendim dahil herkesten nefret ediyorum." dedi. Çok ince, her tarafa çekilebilecek yuvarlak bir söz. Benim algılamam, kazanması gereken takımlar, rakip tarafından pek zorlanmıyorlar ve aleni şekilde maçı karşı tarafa veriyor. Bunun nedenini, korku, hatır, para, transfer isteği, kızgınlık, gönül bağı diye adlandırabilirsiniz. Cumartesi akşamı maç sonu yapılan bu açıklamanın ardından, pazar günü oynanacak Diyarbakır-Beşiktaş ve Sivas-Kasımpaşa maçlarına dikkat etmeye başladım. Kafkas'ın yaptığı açıklamadan benim algılamama göre, hem Diyarbakır'ın hem de Sivas'ın maçı kazanması gerekiyordu. Ama olmadı. Demek ki, bu açıklamaların bir sınırı bulunmalı. Konuşmalar köşeli değil net olmalı.
<p> Gelelim Frank Rijkaard'a;
<p> Geçen sezon ligi 5. bitiren Galatasaray'ın bu sezon 3. sırada bulunmasının -ki, daha 2 hafta var. Başarı olarak görülmesi isteğiyle yaptığı basın toplantısında "Aptalca yaptığımız hatalardan maçlar kaybettik." deyiverdi. Lig TV muhabiri Bahri Havadır'ın "Bir sorumlu gösterilmek gerekse, kimi gösterirsiniz?" sorusunu da "Aptalca bir soru." diye cevaplayıp basın toplantısını terk etti. Kesinlikle saygısız ve etik dışı bir davranış şekli. Kazanılan maçlarda başarıya sahip çıkan Rijkaard, başarısızlıkta da erdemli davranmak zorundadır. Gazeteciye 'aptal', futbolcularına 'aptal topluluk' gözüyle bakan bir teknik adam için ben 'talihsiz konuşma' desem de yorumu sizlere bıkarıyorum.
<p>MERKEZ HAKEM KURULU, İDDİASIZ MAÇLARA GENÇ HAKEMLERİ VERMELİ
<p>Merkez Hakem Kurulu (MHK), önündeki fırsatlara gözünü kapatmaya devam ediyor. Yönetici kimliğinin zor olduğunu ve cesaretli adımlar atılması gerektiğini her fırsatta bunun için hatırlatıyorum. Geçmişte beğenmediği ve eleştirdiği MHK'ların kadrolarıyla 2,5 sezondur yola devam eden ve yeni hiçbir ismi kadrosuna katamayan MHK, sanki hakemlere olan güvensizliğini de ortaya koyuyor. Bu hafta sonu oynanan Denizli-Gençlerbirliği ve Antalya-Gaziantep maçlarının çok da önemi yoktu. Siz hakemi nasıl yetiştireceksiniz? Tabii ki maç vererek. Peki yukarıda bahsettiğim iki maça hangi hakemleri vermeliydiniz? Bu maçlara, kendilerinin Süper Lig kadrosuna çıkarttıkları ve 2 sezondur hiçbir müsabakada görevlendirmedikleri hakemleri atasalar hoş olmaz mıydı?
<p> Yöneticilikte, hakem yetiştirmek zordur, hüner ister. Cesaret ve dirayet ister. Hiç kimse kızmasın, bu kadar doğru zamanda bu maçlara alt ligden dahi hakem verebilecekken, garantiyi oynamak yöneticilik değildir. Örnek olarak M.Kamil Abitoğlu ve Barış Şimşek'in nasıl kazanıldığına bakarlarsa doğruyu görebilirler.
<p> MHK'ye bu hafta sonu oynanacak maçlar için 2 önemli tavsiyem var. Birincisi, Fenerbahçe-Beşiktaş maçında yaşananların tekrarlanmaması için, Ankaragücü-Fenerbahçe maçının önemini görerek, bu maça atayacakları hakemin hafta boyu kafasının rahat ettirilmesi ve hakemlik camiasının eleştirilerden uzak tutulması adına açıklama cuma günü akşam yapılmalı. İkinci tavsiyem, hafta sonu oynanacak Galatasaray-Antalyaspor, Beşiktaş-Manisaspor, Trabzonspor-Denizlispor, Kayserispor-İstanbul Büyükşehir Belediye ve Gaziantepspor-Gençlerbirliği müsabakalarına Süper Lig kadrosunda olup da maç vermedikleri hakemleri atamalı. Bırakın hata yapsınlar. Sonradan bunun keyfini hep beraber süreriz.<br/></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=980165), [web.archive.org (arşiv bağlantısı)](http://web.archive.org/web/20100505153642/http://zaman.com.tr:80/yazar.do?yazino=980165)
