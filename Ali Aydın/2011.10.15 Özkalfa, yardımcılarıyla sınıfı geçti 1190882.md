# Özkalfa, yardımcılarıyla sınıfı geçti

*Ali Aydın 2011.10.15*

<td class="columnist-detail">
<p>FIFA kokartlı hakemlerden Tolga Özkalfa, önceki maçlarına nazaran dün gece kariyerinin en iyi yönetimlerinden birini sergiledi.</p>
<p>
<div id="haberMetinDiv">
<p>Özkalfa, maça iyi konsantre olmuş. Oyunun kontrolünü sürekli elinde tuttu. Bazı faul pozisyonlarını avantajlarla destekledi ve maçı bölmedi. Önemsiz faulleri devam ettirerek ikili mücadelelere izin verdi. Bu kararları, oyunu bol gollü ve zevkli hale getirdi. Gösterdiği 5 sarı kartın 4'ü doğruydu. Burak Yılmaz'ın attığı gol öncesi Ediz'in yaptığı faul kararı doğruydu. Ancak bu pozisyonda asla sarı kart göstermemeliydi. Bunlar bir FIFA hakemi için çok hafif kaçan kararlar. 77. dakikada Ankaragücü ceza alanına gelen ortada Hürriyet'in Burak Yılmaz'ı formasından çektiği pozisyonda penaltı kararı verebilirdi. Ancak MHK'nın ısrarla böylesine pozisyonlara 'penaltı verin' talimatı hakemlerce pek dikkate alınmıyor. Bu dakikada skor 2-2'ydi. Maç bu skorla bitseydi ne olacağını bir düşünün. 21. dakikada Hürriyet, yine Burak Yılmaz'la mücadelesinde yüzünü tutarak yerde kaldı. Bu pozisyon sadece ikili mücadele esnasında elin yüze gelmesiydi. Burada da kart kullanılmaması doğruydu. Sonuç itibarıyla Tolga Özkalfa, dün gecenin başarılı isimlerinden bir tanesiydi. Yardımcı hakemler de görevlerini başarıyla yaptılar.
<p><b>Maçın adamı</b>
<p>Kürsü yine Burak'ın
<p>Trabzonspor'un başarılı golcüsü Burak Yılmaz, yine takımını galibiyete taşıyan isim oldu. Ankaragücü'nün dört kişiyle tutmaya çalıştığı milli futbolcu, attığı harika frikik golüyle 3 puanı Trabzonspor'un hanesine yazdırmayı başardı.
<p><b>Hayal kırıklığı</b>
<p>Güneş, Şen'e tahammül edemedi
<p>Bursaspor'dan Bordo-Mavililere gelen Volkan Şen, takımına adapte olamamış gibi bir görüntü sergiledi. Yıldız oyuncu, dün gece topla çok buluşmasına rağmen istediklerini bir türlü sahaya yansıtamayınca Şenol Güneş tarafından oyundan alındı.
<p><b>Kırılma noktası</b>
<p>Atilla, fırsatı değerlendiremedi
<p>Dakika 90+2. Trabzonspor 3-2 önde. Rajnoch'un kafa ile indirdiği topu uygun durumdaki Atilla yakın mesafeden kötü bir vuruşla auta gönderdi. Başkent ekibinin genç oyuncusunun 7 metreden istediği vuruşu yapamaması takımını 1 puandan etti.</p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1190882), [web.archive.org (arşiv bağlantısı)](http://web.archive.org/web/20111213105232/http://zaman.com.tr/yazar.do?yazino=1190882)
