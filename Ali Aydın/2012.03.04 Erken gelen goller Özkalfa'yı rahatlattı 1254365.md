# Erken gelen goller Özkalfa'yı rahatlattı

*Ali Aydın 2012.03.04*

<td class="columnist-detail">
<p>FIFA kokartlı Tolga Özkalfa, maçın hemen başında gelen gol ve ilk yarıda atılan üç golle rahatladı. Müsabaka içinde toplam 25 faulün olması da karşılaşmanın her iki takım tarafından kabullenildiğinin önemli bir göstergesi oldu.</p>
<p>
<div id="haberMetinDiv">
<p> Özkalfa, gösterdiği performansla sonuca göre hatalı bir karar vermedi gibi gözüktü. Emre Belözoğlu'nun attığı gol öncesinde Gençlerbirliği kalecisi Ramazan Köse, kendisinin kullandığı serbest vuruşta topu arkadaşına atmak isterken dört metre önünde duran Alex meşin yuvarlağı kaptı. Emre'ye gelen top da gol oldu. Maçın bu golle bittiğini düşünün. Kural der ki serbest vuruşlarda rakip futbolcu toptan 9.15 metre mesafe uzaklıkta olmalı. Bu atışın tekrarlanması gerekiyordu. Ancak Özkalfa devam ettirdi. İşin ilginç yanı futbolcular da demek ki kuralları bilmiyor. Çünkü kimseden bir itiraz gelmedi. Gençlerbirliği lehine verilen penaltı kararı doğruydu. Bu pozisyonda Ziegler, Hurşut'un ayağına direkt müdahale etti. Bu pozisyonda penaltı kararı verilmesi doğruydu. Gösterilen sarı kartlarda hakem haklıydı. Yardımcı hakemler Serkan Gençerler ve Ekrem Kan, hata yapmadan maçı tamamladı. 
<p><b>Maçın adamı
<p>Stoch'tan jeneriklik gol </p></b>
<p>Fenerbahçe'nin Slovak golcüsü Miroslav Stoch, dün taraftarını mutlu etti. Santra vuruşuyla birlikte rakibine üstünlüğünü kabul ettiren Kanarya'da başarılı oyuncu, sahanın en çalışkan isimlerindendi. Özellikle attığı ilk gol, jeneriklere girecek cinstendi.
<p>
<p><b>Hayal kırıklığı
<p>Ramazan'dan hata üstüne hata </p></b>
<p>Gençlerbirliği'nin file bekçisi Ramazan Köse, dün gece kariyerinin en kötü maçlarından birini çıkardı. Ramazan, üst üste gelen Fenerbahçe golleriyle demoralize oldu. Dördüncü golde yaptığı hata, Emre'nin boş kaleye topu yuvarlamasını sağladı.
<p><b>Kırılma noktası
<p>Maç başlar başlamaz bitti! </p></b>
<p>Müsabakada golü erken bulan Kanarya oyunu rakip yarı alana yığmayı başardı. Ardından da fileleri sarsmaya devam etti. Orta sahası diri gözüken Sarı-Lacivertliler, devre arasında renklerine bağladığı Sow ile ikinci golü bulup maçı kopardı.
<p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1254365), [web.archive.org (arşiv bağlantısı)](http://web.archive.org/web/20120305114035/http://www.zaman.com.tr:80/yazar.do?yazino=1254365)
