# Göçek ve yardımcıları sonuca etki etmedi

*Ali Aydın 2011.04.12*

<td class="columnist-detail">
<p>Karşılaşmanın FIFA kokartlı hakemi Hüseyin Göçek, zor olmayan, ancak ceza alanında yaşanan bazı oyunlarda sonuca etki edecek pozisyonlara yakalanmadı.</p>
<p>
<div id="haberMetinDiv">
<p>Bu, önemli denebilecek kararlar vermesini gerektirmedi. Hüseyin Göçek, oyuna çok hakimdi. Gösterdiği 5 sarı kartın 4'ü doğruydu. 67. dakikada Sivok, ceza alanı yayı üzerine gelen ortada rakibi Ersan Martin'in kafayla çıkması gereken topa diziyle müdahale etti. Böylece rakibinin düşmesine yol açtı. Göçek, oyunu devam ettirince Ersen Martin, doğal olarak itiraz etti ve bundan dolayı da sarı kart gördü. 47. dakikada Quaresma ile Hüseyin mücadelesinde Quaresma, rakibinin ayak bileğine bastı. Bu pozisyonda her iki futbolcunun da topla oynama niyeti ve şansı vardı. Quaresma da zamanlama hatası yaparak rakibinin bileğine istem dışı bastı. Burada sadece faul verilip kart kullanılmaması doğruydu. Göçek de doğru karar verdi. 49. dakikada Korhan'ın Nobre'ye yardımcı hakem Cemal'ın önünde şiddetli olmayan yüzüne doğru şamarımsı bir el teması var. Kırmızı ağır olurdu, sarı kart doğru olarak gösterildi. Sonuç olarak Göçek, yardımcı hakemleri Kemal Yılmaz ve Cemal ile birlikte başarılı ve sonuca etki etmeyen hatasız bir maç yönetti, diyebiliriz.
<p><b>Maçın adamı</b>
<p>Cenk kalesinde devleşti Beşiktaş'ın genç file bekçisi Cenk, dün gece yaptığı kurtarışlarla takımının 3 puan kazanmasında başrol oynadı. Kasımpaşa ise Cenk'i geçemeyerek ligde kalma umutlarını azalttı. Cenk, özellikle savunmada görev yapan arkadaşlarına 90 dakika boyunca güven aşılamayı başardı.
<p><b>Hayal kırıklığı</b>
<p>Keller net fırsatı harcadı Kasımpa-şa'nın Danimarkalı oyuncusu Christian Keller, orta alanda hücuma dönük işlevsel futbolunu dün sahaya yansıtamadı. Keller, ayrıca 79. dakikada net bir gol pozisyonunu da gole çeviremedi. Arkadaşlarına top servislerinde başarılı olamayınca ev sahibi, etkili ataklar gerçekleştiremedi.
<p><b>Kırılma noktası</b>
<p>Harika bir refleks Dakika 79... Beşiktaş 1-0 önde... Kasımpaşalı Keller, Cenk'le karşı karşıya kaldı. Keller'in müsait pozisyondaki vuruşunda Cenk, harika bir refleksle topu kornere gönderdi. Bu dakika belki de Beşiktaş'ın artı 2 puan, Kasımpaşa'nın en azından 1 puandan olduğu dakikaydı. Cenk'i kutlamak lazım. </p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1120386), [web.archive.org (arşiv bağlantısı)](http://web.archive.org/web/20110425012326/http://www.zaman.com.tr:80/yazar.do?yazino=1120386)
