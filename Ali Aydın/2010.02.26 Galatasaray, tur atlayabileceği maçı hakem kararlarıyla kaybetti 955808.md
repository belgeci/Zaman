# Galatasaray, tur atlayabileceği maçı hakem kararlarıyla kaybetti

*Ali Aydın 2010.02.26*

<tr><td class="metin" colspan="2" style="padding-top: 20px; padding-left: 5px; ">İtalyan hakem Gianluca Rocchi, UEFA Avrupa Ligi'nde görev alamayacak bir hakem tiplemesiydi. Her şeyden önce futbolu bilmiyor desek yeridir.</td></tr><tr><td class="metin" colspan="2" style="padding-top: 20px; padding-left: 5px; "><p>Topa müdahale ile rakibe müdahaleleri hiçbir pozisyonda ayırt edemedi. Genelde topa müdahalelere faul, faullere ise devam kararı verdi. İkili mücadelelerde çekmelerden dolayı rakibin dengesinin bozulmasını cezalandıramadı. Kart yorumları da gerçekten çok kötüydü. Mehmet Topal'a gösterdiği sarı kart tam bir 'acemi hakem' kartıydı. Vermediği kararlarla futbolcuların sinir tellerini titretti. Arda da bu nedenden dolayı sarı kart gördü. Maçı izlerken 70'li dakikalarda aklımdan şu geçti: "Öyle bir kararlar verecek ki, bir takımı üzecek, diğerini de sevindirecek." dedim. 75'te G.Saray ceza alanındaki mücadelede Hakan Balta'nın Reyes'e yaptığı hareketi penaltı ile cezalandırabilirdi. İçimden 'G.Saray'ın şansıydı' dedim. Ama 79'da çift hakemli yapılan hata bir takımı ve bir ulusu çok üzdü. Caner-Perea mücadelesinde kırılma anında belirttiğim gibi gelişen pozisyonda dört çift gözün net bakış açısıyla kesintisiz görülmesi pozisyonu devam ettirebiliyor ise burada iyi niyet asla aramamalı.
<p> İşte Türk hakemlerin Avrupalı dediğimiz böylesine maçlara gelen hakemlerden ne kadar iyi olduğu ve ne kadar gereksiz ve fazla eleştirdiğimizin açık bir kanıtı. 79'da Caner'in içinde olduğu haklı isteğini yani penaltıyı vermeyip, 80'de Caner'in bundan dolayı sarı kart görmesine ve 81'de de ikinci sarıdan kırmızı kartla ihraç edilmesine bu tür yanlış hakem kararları sebep oldu. Her ne şekilde olursa olsun Galatasaray bu maçı hakem kararıyla kaybetti. Ve G.Saray'a yazık oldu..?
<p><b>Maçın adamı</b>
<p>Cim Bom Forlan'ı tutamadı
<p>Karşılaşmanın 42. dakikasında Agüero'nun yerine oyuna dahil olan Forlan, takımının bütün ataklarında başrol oyuncusuydu. Galatasararay savunmasına zor anlar yaşatan Atletico Madrid'in başarılı futbolcusu, attığı galibiyet golüyle takımını tura taşırken kendisini de gecenin yıldızı yaptı.
<p><b>Hayal kırıklığı</b>
<p>Gecenin en kötüsü Topal 
<p>G.Saray'ın ön liberosu Mehmet Topal, dün akşam görevini tam anlamıyla yerine getiremedi. Rakibe layıkıyla baskı uygulayamayan futbolcu, kaptığı toplarda da isabetsiz paslarıyla gecenin performansı en düşük ismi oldu. Topal, ikili mücadelelerde de rakibine üstünlük sağlayamadı.
<p><b>Kırılma anı</b>
<p>Hakemler gözlerini kapattı!
<p>Dakika 79. Skor 1-1. Caner Erkin, ceza alanı içinde Perea'yı oyundan düşürdü. Yerdeki Prea'nın elle müdahelesi hem penaltıyı, hem de bariz gol şansından oyun dışı kalmasını gerektiriyordu. Ancak hem hakem, hem de pozisyonu cepheden net süzebilen asistan hakem, pozisyonu es geçti.<br/></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=955808), [web.archive.org (arşiv bağlantısı)](http://web.archive.org/web/20100304071502/http://www.zaman.com.tr:80/yazar.do?yazino=955808)
