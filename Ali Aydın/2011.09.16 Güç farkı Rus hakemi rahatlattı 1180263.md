# Güç farkı Rus hakemi rahatlattı

*Ali Aydın 2011.09.16*

<td class="columnist-detail">
<p>Hakem Vladislav Bezborodov, maçın başında gelen golle çok rahat bir maç yönetti. Rus hakem, her iki takım arasındaki güç farkını hissedilir şekilde sahaya yansıtmasından dolayı verebileceği bazı kararlardan kaçındı.</p>
<p>
<div id="haberMetinDiv">
<p> Maccabi Tel Aviv'in attığı, ancak iptal edilen iki golde de karar doğruydu. Aynı zamanda, Beşiktaş'ın da ofsayt gerekçesiyle iptal edilen gol kararı yerindeydi. Hakem, maç 4-1 iken Quaresma'yla David Ziv'in ceza alanı içindeki mücadelesinde Ziv'in aşırı güç kullanmasına penaltı çalmalıydı. Bu pozisyonda Quaresma, rakibini geçmiş ve İsrailli futbolcunun topla oynama şansı ve topa müdahale etme şansı kalmamıştı. İşte, hakemlerin en büyük zaafiyeti böylesine farklı skorlarda ortaya çıkıyor. Oysa maçın skoru hakemi hiç ilgilendirmemeli. Yardımcı hakemler Nikolai Golubev ve Viacheshav Semenov, genelde iyi maç yönetirlerken birkaç pozisyonda yanlış ofsayt bayrakları kaldırdı. Ancak bunlar sonuca etki etmedi. Avrupa'daki takımlarımızın gruplarındaki ilk maçlarına baktığımızda sevindirici ve arzu edilen bir tablo ortaya çıktı. Dün gece Beşiktaş'ın farklı galip gelmesi, Trabzonspor'un da bir önceki akşam Avrupa'nın İnter gibi bir devini rakip sahada geçip kendi liglerine 3'er puanla başlamaları tüm futbolseverleri sevindirdi.
<p>Maçın adamı
<p>Almeida, buldozer gibi ezdi Beşiktaş'ın Portekizil golcüsü Hugo Almeida, İstanbul'a ve takıma uyum sağladıkça golleri de peş peşe atmaya başladı. Karşılaşma boyuncu diri bir görüntü çizen tecrübeli futbolcu, fizik gücünü iyi kullandı ve Tel Aviv defansını dağıttı. Farklı galibiyetin mimarı oldu.
<p>Hayal kırıklığı
<p>Kaleci Haimov, kabul günündeydi Açık futbolu tercih eden Maccabi, Beşiktaş karşısında defansta çok gedikler verdi. Özellikle İsrail ekibinin kalesini koruyan Haimov, yaptığı basit hatalarla takımını yakan isimdi. Yediği beş golde de iyi yer tutamayan, üzerine gelen topları bile sektiren Haimov, sahanın en kötüsüydü. 
<p>Kırılma noktası
<p>Erken gol Kartal'ı havalandırdı Dakika 3... Maça hızlı başlayan Beşiktaş'ta, Mehmet Aurelio, akıl dolu uzun pasıyla Maccabi kalesinin önünde topu Almeida ile buluşturdu. Portekizli futbolcu da ayağının içiyle klas bir aşırtma vuruşu yaparak hem iki takım arasındaki kalite farkını hissettirdi hem de Maccabi'nin ipini çekti.</p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1180263), [web.archive.org (arşiv bağlantısı)](http://web.archive.org/web/20110927194350/http://www.zaman.com.tr:80/yazar.do?yazino=1180263)
