# Futbolcuların iyi niyeti Yankaya'ya yaradı

*Ali Aydın 2011.05.17*

<td class="columnist-detail">
<p>Böylesine maçlar oynayan için de hakemler için de hem zor hem çok kolaydır. Zorluğu, mücadeleye fazla konsantre olamamaktır.</p>
<p>
<div id="haberMetinDiv">
<p>Bundan dolayı da eleştiri alabilirsiniz. Kolaylığı ise her iki takım futbolcuları da iyi niyetleridir. Oyuncular fair-play'i ön plana çıkarttıkları için önemli, zor ve tartışılabilecek pozisyonları yaşamazsınız. 90 dakikanın geneline baktığınızda birkaç sert gibi gözüken bileğe basma pozisyonları var. Ancak bunlar tamamıyla masumane ve istemdışı yapılan müdahalelerdi.
<p> Özgür Yankaya'nın bu bölümlerde kart kullanmaması doğruydu. Ancak Yankaya, oyunun durduğu anlarda gösterebileceği bazı kartlardan kaçındı. Bu da maçın puan cetveline bir katkısının olmamasından ötürüydü. Örneğin, rakibine kart isteyen Guti sarı görebilirdi. Ya da taç atışı kararını kendi lehine verilmediği için elindeki topa diğer eliyle şiddetli bir şekilde yere vuran Quaresma da sarı kart görebilirdi. 86. dakikada Nadareviç'in topu elle oynamasından dolayı verdiği penaltı kararı doğruydu. Bu kararda bir doğru da sarı kartı kullanmamasıydı. Sonuç itibarıyla Türkiye Kupası'nı müzesine götüren Beşiktaş, sezonun kendi sahasındaki son maçında coştu. Kupanın anlam taşıması adına Eskişehirspor galibiyeti herhalde taraftarlarını çok mutlu etmiştir.?
<p>Maçın adamı
<p>Quaresma, tribünleri ayaklandırdı
<p>Beşiktaş'ın Portekizli yıldızı Ricardo Quaresma, güzel futbolunu görsellikle de birleştirip tribünlere heyecan getirdi. Yetenekli isim, yaptırdığı penaltıyla da takımının İnönü'deki son maçında galip gelmesini sağladı. Attığı klas çalımlar ve milimetrik paslarıyla ne denli büyük bir futbolcu olduğunu kanıtladı.
<p>Hayal kırıklığı
<p>Sezgin çok hata yaptı Eskişehirspor'un defansında görev yapan Sezgin Coşkun, Beşiktaş ataklarını durduramadı. Kırmızı-Siyahlı futbolcu, özellikle Quaresma'yı tutmakta zorlandı. Bülent Uygun'un talebeleri özellikle ikinci yarıda varlık gösteremedi. Sezgin de savunmadaki dağınıklığa ikinci 45 dakikada ayak uydurdu!
<p>Kırılma anı
<p>Erkan'ın direkten dönen topu Dakika 50... Skor 1-1... Eskişehirspor atağında Erkan Zengin'in vuruşunda top yan direkten döndü, ardından Cenk Gönen'in kucağına geldi. Bu şutu gol olsaydı maçın skoru değişebilirdi. Bu dakikadan sonra oyunun hakimiyetini ele geçiren Beşiktaş, bulduğu iki golle İnönü'ye bu sezon galibiyetle veda etti. 
<p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1135295), [web.archive.org (arşiv bağlantısı)](http://web.archive.org/web/20110518022722/http://www.zaman.com.tr:80/yazar.do?yazino=1135295)
