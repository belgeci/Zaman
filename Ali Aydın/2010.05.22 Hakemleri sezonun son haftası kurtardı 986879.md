# Hakemleri sezonun son haftası kurtardı

*Ali Aydın 2010.05.22*

<tr><td class="metin" colspan="2" style="padding-top: 20px; padding-left: 5px; ">Turkcell Süper Lig'de perde kapandı. Kısa bir bekleyiş sonrası hava koklandı, kılıçlar çekildi. Beklenenler gerçekleşti ve ortalık toz duman oldu.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Açıklamalar açıklamaları, suçlamalar suçlamaları, önemli iddialar, savunmaları beraberinde getirdi. Yenen gollerde art niyetler arandı, futbolcuların kendi aralarında geçtiği belirtilen konuşmalar deşifre edildi, bazı oyuncular hedef haline getirildi. Siyasetle spor ilişkilendirildi. Takımları temsil edenler birbirlerini suçladı. Ne ararsanız vardı önceki günkü gazetelerde.
<p>Her zaman her yerde söylerim. Futbol camiasında en temiz, en saf, en masum olan taraf, hakemlerdir. Geldiğimiz konum ve yapılan açıklamaların hem öncesinde hem de sonrasında dikkat ederseniz 'hakem' lafı yok. Canı yanan yanmayan, başarılı olan olmayan, suçlama yapan yapmayan, hiç hakem lafı etmedi, etmiyor, etmemeli de. Var olduğu iddia edilen, çirkin, yüz kızartıcı ilişkiler içinde hakem adı geçmemesi sevindirici.
<p>Hakemler çok başarılı bir sezon mu geçirdi? Hayır. Çok mu başarısızlardı? Kesinlikle hayır. MHK'nın bu başarı ya da başarısızlıktaki payı neydi? Kesinlikle büyüktü. Peki MHK ve hakemlerin yapılan eleştirilerden uzak kalmasının nedeni neydi? Çok net ve kısa. Fenerbahçe-Trabzon maçında yaşanılması muhtemel hakem hatalarının yaşanmamasıydı. Şans deyin, hakem iyiydi deyin, önemli pozisyonlardan yoksun olan bir maçtı deyin, direkten dönen toplar deyin, Trabzon kalecisi Onur'un iyi oyunu deyin. Fenerbahçe'nin iyimser olarak baktığı ve maçlarında görmek istedikleri hakemlerin başındaki ismin maça atandığı deyin. Ne derseniz deyin, bu senenin hakemler için özeti, şansları yanlarındaydı. Bir maç sonunda ya karasınızdır ya da beyaz. Gri olma şansınız yoktur.
<p>Futbolda 'dün' asla yoktur. Geçmişinizde ne kadar başarılı ya da başarısız olursanız olun, son yaptığınız maç akıllarda kalır. Başarı ya da başarısız olmanızdaki ana kriter budur. Son maçlar, sezonu hakemler için başarılı göstertti.
<p>MHK'nın en büyük hatası, bazı hakemleri, hak etmedikleri maçlara gönderip, ceza-ödül adaletini sağlaması gereken kararları sanki ısrarla vermek istememesiydi. Çok önemli isimler bir anda yok edilmek istendi. Sanki saha dışında psikolojik savaş başlatıldı. Ve Selçuk Dereli gibi üst düzey bir hakemin, hangi nedenlerden olduğu tahmin edilen istemlerle, sezon içinde görevini bıraktırma kararına yol açıldı. MHK hiçbir hakemi eşit yarıştırmadı desek yanlış olmaz. Bazı hakemleri hak etmedikleri halde kanatlarının altına alırken, başarılı olanları yok saydı. Sanki 'bizden-karşıdan' anlayışı hakimdi.
<p>Yanlışlar birbirini kovalarken, kendilerine yakın medyada hep 'iyi insanlar' imajını çizdirttiler. Oysa onlara kimse kötü insan demedi ki. Kötü yöneticilik yapılıyor, hakem camiası iyi yönetilmiyor, gruplar oluşturuluyor, senden-benden gözü ile bakılıyor, kendi kendilerine var olmayan düşman yaratılıyor, camianın var olan ve olması gereken büyüğe-klasmana saygı gösterilmesinden doğan otoriter kimliği, etik kuralları yerle bir ettiriliyor dendi.
<p>İZMİRLİ YARDIMCILAR HEP ÖN PLANDAYDI
<p>Yardımcı hakem atamaları da duruma göre yapıldı. Tecrübeli yardımcı hakemler öndeki maçlara yaklaştırılmazken, İzmirli yardımcı hakemler sürekli derbi ve önemli maçlarda görevlendirildi. Sanki güven sadece İzmir'de var imajı verildi. Hakemlerin en büyük sosyal desteği olan dernek, yok sayıldı ve kavga ortamı oluşturuldu. Bakalım illerdeki dernek seçimlerinde klasman hakemlerini öne sürecekler mi? Hakemlikten başka bir şey istemeyenleri, kaosun içine sürükleyecekler mi? Benim tavsiyem, hakemler yerine il hakem kurullarıyla seçimlere girmeleri.
<p>Bu sezona üst düzey performansıyla damgasını vuran hakemler Kuddusi Müftüoğlu, Cüneyt Çakır, Bünyamin Gezer, M.Kamil Abitoğlu, Barış Şimşek, Abdullah Yılmaz'dı. Hak edene göre değil, adamına göre ceza uygulanıp maç verilmeyen ya da haksız atamalarla fazla maç verilerek sürklase ettirilip hayal kırıklığı yaşamasına neden olunan hakemler, performans olarak yukarıdaki isimlerden daha kötü bir sezon geçirmedi.
<p>Hiç hak etmedikleri halde ısrarla maç verilen hakemler de yok değil. O hakemler duruş şeklini neden bozduklarını, kendilerine güvenen ve maç veren önceki yöneticilerinin, kendilerine şimdi neden soğuk baktıklarının cevabını, çaldığı düdüklerde aramalı. 2 maç fazla almak, 3 maç canlı yayına çıkmak anlık olarak güzel gibi görünebilir ama hakemlik uzun soluklu iştir. Bir bakmışsın derede boğulmuşsun. Hakemlik yöneticiler için değil, öncelikle adalet ve vicdan muhasebesi içinde kendin için yapılması gereken hak dağıtma yeridir.</p>
</p></p></p></p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=986879), [web.archive.org (arşiv bağlantısı)](http://web.archive.org/web/20100523161712/http://zaman.com.tr:80/yazar.do?yazino=986879)
