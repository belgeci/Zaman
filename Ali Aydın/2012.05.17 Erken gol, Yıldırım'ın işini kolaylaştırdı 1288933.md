# Erken gol, Yıldırım'ın işini kolaylaştırdı

*Ali Aydın 2012.05.17*

<td class="columnist-detail">
<p>Karşılaşmanın FIFA kokartlı hakemi Bülent Yıldırım, bu sezon iyi bir performans sergiledi.</p>
<p>
<div id="haberMetinDiv">
<p>Yıldırım, dün gece adeta kendi kendine oynanan maçta zor ve önemli bir pozisyona yakalanmadı. Hemen maçın başında, ilk yarının sonunda ve ikinci yarının hemen başında diyebileceğimiz goller gelince Bülent Yıldırım da rahatladı. Bu rahatlamaya futbolcuların da maçı kabullenmeleri sebep oldu. Yıldırım'ın gösterdiği 6 sarı kartı var. Bu sarı kartlardan en az dört tanesini göstermeyebilir, belki de 84. dakikada Musa Çağıran'ın Caner'e yaptığı faulde kırmızı kart yorumu bile yapabilirdi. Sonuç her ne şekilde olursa olsun 29 yıl sonra Ziraat Türkiye Kupası'nı kazanan Fenerbahçe'yi kutlamak gerekir. Bu arada bir kutlamayı da Bursasporlu taraftarlara yapmamak haksızlık olur. Takımları final maçında 4-0 mağlup ve o seyirci takımını içten, gönülden hatta kalpten coşkulu bir şekilde destekledi. Bir tebrik de Sarı-Lacivertli taraftarlara. Onlar da takımlarının 29 sene sonra gelen anlamlı kupasını verdikleri destekle kazandıran ve hak eden taraftı. Hatta çok güzel bir kupa töreni de izledik. İşte Türk futbolunun özlenen, beklenen ve ayakta alkışlanacak görüntüsü bu olmalı. Bu tablo, Türkiye'de spor yapan, yaptıran her kişi ve kesime örnek olmalı. 
<p><b>Maçın adamı</b>
<p>Kaptan, hasreti dindirdi. Fenerbahçe'nin Brezilyalı yıldızı Alex de Souza, sakatlığı ve maç eksiğine rağmen dün gecenin yıldızıydı. Tecrübeli oyuncu, Başkent'te üç asist ve bir golle oynadı. Kaptan, müthiş performansıyla 29 sene sonra Fenerbahçe'nin Türkiye Kupası'nı kazanmasında başrol oynadı.
<p><b>Hayal kırıklığı</b>
<p>Serdar çok pozisyon verdi. Bursaspor'un defanstaki oyuncusu Serdar Aziz, özellikle göbekten gelişen Fenerbahçe ataklarında çok pozisyon verdi. Sarı-Lacivertli futbolcuları topla buluşturan Serdar, Bursaspor'un fark yemesinde pay sahibi oldu. Savunma oyuncusu, ayakta kalmakta zorlandı.
<p><b>Kırılma noktası</b>
<p>Maç başlamadan bitti. Dakika 1'de Caner'le 1-0 öne geçen Fenerbahçe, 44. dakikada bu defa Cristian Baroni'nin şık golüyle hem farkı ikiye çıkardı, hem de soyunma odasına müthiş moralle girdi. İkinci yarıda iki gol daha bulan Sarı-Lacivertliler, Ziraat Türkiye Kupası'nın sahibi oldu.
<p>
<p></p></p></p></p></p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1288933), [web.archive.org (arşiv bağlantısı)](http://web.archive.org/web/20120704124153/http://www.zaman.com.tr:80/yazar.do?yazino=1288933)
