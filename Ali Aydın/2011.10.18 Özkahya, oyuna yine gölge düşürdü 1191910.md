# Özkahya, oyuna yine gölge düşürdü

*Ali Aydın 2011.10.18*

<td class="columnist-detail">
<p>Süper Lig'de 6 hafta sonunda hakemler fazla maç almanın sendromunu yaşamaya başladılar.</p>
<p>
<div id="haberMetinDiv">
<p>Cüneyt Çakır, Özgür Yankaya, Hüseyin Göçek ve Halis Özkahya fazla maç alan hakemlerden birkaçı... 5. haftanın son maçı olan Gaziantepspor-Beşiktaş mücadelesini Halis Özkahya yönetmişti. MHK Başkanı Yusuf Namoğlu da, 5 haftayı değerlendirirken bu maçı örnek göstererek, 'Tek kötü maçımız.' dedi. 6. haftanın kapanış maçında yine kötü yönetim gösterdi Özkahya. 42. dakikada Fenerbahçe 1-0 öndeyken Ben Yahia'nın duran topta ceza alanı içine ortasında Fenerbahçeli Bekir'in elleri doğal konumunda olmayıp açıktı. Ve top da direkt Bekir'in elleriyle buluştu. Net bir penaltı, atlanmış oldu. Yine maç içinde İbrahim Kaş, Alex'e; Zurita da Emre Belözoğlu'na dirsekle temasları var. Net kırmızı kartla cezalandırılması gereken pozisyonlar yumuşatılıp sarı kartla geçiştirildi. Özkahya'nın konsantrasyonu o kadar eksildi ki, kornerleri aut verdi. Hatta Mersin İdman Yurdu yedek kulübesindeki Mehmet Polat'a da sarı kart gösterdi. Yedek kulübesindeki bir futbolcunun neden itiraz ettiğini biraz anlaması lazım. Sonuç olarak MHK; özellikle verilmeyen kritik penaltıların ve kırmızı kartların ciddi şekilde kritiğini yapmalı ve kendi hatalarını kabul edip görmeli. 
<p>
<p><b>Maçın adamı</b>
<p>Özer'in dönüşü muhteşem oldu. Sakat futbolcuların çokluğunda tekrar ilk 11'de forma şansı bulan Özer Hurmacı, şansını iyi değerlendirdi. Sağ kanatta oynayan Özer, yaklaşık 40 metreden attığı harika golle rakibin psikolojisini bozup oyundan düşürdü. Hurmacı, çalışkanlığı ile de görevini en iyi şekilde yaptı.
<p><b>Hayal kırıklığı</b>
<p>Önce Hakan sonra Sehiç. Fenerbahçe, iki gol attı mı demek doğru, yoksa her iki yarıda Mersin İdman Yurdu'nun iki kalecisi de golleri ikram mı etti? Bunun cevabını vermek gerçekten zor. Ama şu bir gerçek ki; Hakan Arıkan ve yedeği İbrahim Şehiç, gününde değillerdi. F.Bahçe'nin usta ayakları da bu hataları affetmedi.
<p><b>Kırılma noktası</b>
<p>Hurmacı, ikramı geri çevirmeyince. Dakika 4... Fenerbahçe, adeta Mersin'de altın buldu. Bu dakikada kaleci Hakan Arıkan'ın gereğinden fazla öne çıktığını gören Özer Hurmacı, yaklaşık 45 metreden akıl dolu bir vuruş yaparak tecrübeli file bekçisini cezalandırdı. Takımını da daha 4. dakikada öne geçirerek zor maçı kolaya çevirdi.</p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1191910), [web.archive.org (arşiv bağlantısı)](http://web.archive.org/web/20111107042626/http://www.zaman.com.tr:80/yazar.do?yazino=1191910)
