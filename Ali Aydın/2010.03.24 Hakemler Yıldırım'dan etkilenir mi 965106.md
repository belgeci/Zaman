# Hakemler Yıldırım'dan etkilenir mi?

*Ali Aydın 2010.03.24*

<tr><td class="metin" colspan="2" style="padding-top: 20px; padding-left: 5px; ">-Galatasaray eski başkanı Sayın Özhan Canaydın, yakalandığı hastalığa yenik düşerek, hayata gözlerini kapattı.</td></tr><tr><td class="metin" colspan="2" style="padding-top: 20px; padding-left: 5px; "><p>Türk sporuna büyük emek veren, ivme kazandıran, örnek hizmetlerini, rakibin attığı golleri alkışlayarak taçlandıran, insanlara sporun en önemli olgusunun 'sevgi' olduğunu hatırlatan çok değerli insana, Allah'tan rahmet, ailesine, sevenlerine, camiasına ve Türk spor kamuoyuna başsağlığı diliyorum. Allah, nur içinde yatırsın.
<p> Son haftalarda kazanan da kaybeden de, kendilerine göre hak aramak amacıyla, aslında psikolojik baskı kurmak adına soyunma odası önlerinde, hakemlerle hoş olmayan diyaloglar kurmaya başladı. Bunun temel nedeni hiç kuşkusuz ki, hakemi etki altına almak, kararlarını verirken bilinçaltına yerleşerek, hata yapsa dahi kendi takımları lehine yapmalarını sağlama isteğidir. Konuya sadece Aziz Yıldırım-Kuddusi Müftüoğlu arasında yaşanan olaylar açısından bakmıyorum. Birçok hakem bu durumu Süper Lig'de takımı bulunan diğer illerde ve alt liglerde sıkça yaşıyor. Hatta tehdit bile ediliyorlar. Bunlar, yöneticilerin verebileceği tepkilerdir diye bakılmaması, üzerinde ciddi durulması gereken, sonrasında fiili saldırılara dönüşebilecek söylemlerdir. Hakem bunlardan etkilenir mi? Etkilenen de çıkar, etkilenmeyen de. Asıl çözüme kavuşturulması gereken konu ne yapılması gerektiğidir. Çok basit... TFF Stadyum Kurulu, tüm stadyumlardaki hakem soyunma odası koridorlarının yolunu ve soyunma odalarının konumlarını değiştirtmeli. Hemen tüm stadyumlarda, hakem soyunma odası, ev sahibi takımın soyunma odasının çapraz karşısı ya da yanındaki odadadır. Dolayısıyla hakem sahadan çıkıp odaya giderken ya ev sahibi takım hakem odası önünden geçer ya da hakem ev sahibi takımın odasının önünden geçer. Burada güvenlik olarak kim vardır? Ev sahibi takım tarafından ücreti ödenen özel güvenlik elemanları vardır. Ne kadar sağlıklı görev yapabilirler varın düşünün artık.
<p> Gelelim Bursaspor'a. Ligin lideri her geçen hafta kafalardaki 'şimdilik liderler' imajını silip, 'Şampiyonluk şansı en fazla olan takım' olarak görülmeye başlandı. Sokağa çıkıp sorsanız, Türk futbol kamuoyunun neredeyse yüzde 50'si, Bursa'nın şampiyon olmasını ister. Bunun temel nedeni, iyi oynamalarından çok, önceki haftalardaki olumsuzluklardan dersler çıkartıp sempatiyi yakalamaları. Bulundukları yerin değerini iyi biliyorlar ve kaybetmek istemiyorlar. Ancak şurası bir gerçek ki; bu ligde her an tüm dengeler değişebilir.
<p>Yıldızlar derbide dikkatli olsun
<p>Hafta sonu derbi heyecanı yaşanacak. Fazla söze gerek bırakmayan maçta, her şeyden önce fair-play ruhunun özellikle tribünlerde yansıtılması bekleniyor. Önceki sezonlara nazaran şimdiki puan durumu, kaybedenin çok şey kaybedeceğini gösterse de, saha içi mücadelede, eksik kalmamanın çok önemli olduğu bilinmeli. Bunu şunun için söylüyorum. Bazı yıldız dediğimiz futbolcular, Anadolu takımlarıyla yaptıkları maçlarda, bazı hakemler tarafından çok kollanıyorlar. MHK korkusu yüzünden, hakemler bir şekilde bu futbolcuları koruma altına almış gibi görünüyor. Tekme atsalar da, hakemi yerle bir etseler de, bariz gol şansından rakiplerini durdursalar da hiç önemli değil. Ama bu maçta bu kişiler dikkat etmeli. Alışagelmiş, belki de kanıksamak üzere oldukları 'bana bir şey yapamazlar ya da yapamıyorlar' düşüncesini üzerlerinden atmalılar. 
<p> Hakemler son hafta maçlarında, özellikle verdikleri değil, vermedikleri kararlarla ligin dengeleriyle oynuyorlar. Sarı ya da kırmızı kartlarda, keyfi kararlar veriyorlar. Bazı hakemler bariz gol şansı kararlarında, sanki takım adı, o anki skor durumuna göre yorumlar yapıyorlar. Oynanan maçların içinde hemen çoğunda artan ve artmaya devam eden 'şiddetli hareketler' yine takıma, kişiye ve o anki skora göre yorumlanıyor. Bunları maç yazılarımızda belirtiyoruz zaten. Ama emin olun derbide bu kurallar uygulanacak. MHK, bilerek ya da bilmeyerek hata yapan hakemi, hangi takıma göre hata yaptığına bakıp, takıma göre cezalandırma ya da ödüllendirme yapıyor. MHK, oynanacak derbide adaletin terazisinin her iki takıma da aynı olması gerektiğini çok iyi biliyor. Kendileri de bu maçın sonucunu görüyorlar, çok iyi biliyorlar. Bu maçta, ne İsa'ya ne de Musa'ya yaranamayacaklarını çok iyi biliyorlar. Bu maçın hakemi kim olur diye bir fikir jimnastiği yaparsak, en doğru isim kim karşı olursa olsun Cüneyt Çakır'dır.<br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=965106), [web.archive.org (arşiv bağlantısı)](http://web.archive.org/web/20100403104521/http://www.zaman.com.tr:80/yazar.do?yazino=965106)
