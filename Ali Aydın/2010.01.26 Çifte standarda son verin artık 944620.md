# Çifte standarda son verin artık

*Ali Aydın 2010.01.26*

<tr><td class="metin" colspan="2" style="padding-top: 20px; padding-left: 5px; ">Turkcell Süper Lig'in ikinci yarısı nihayet başladı. Süper Lig'in heyecanı futbolseverleri sarsa da olumsuz hava koşulları öncelikle stadyumlarımızın zemin sorunlarını gündeme taşıyarak acil önlem alınması gerekliliğini tekrar hatırlattı.</td></tr><tr><td class="metin" colspan="2" style="padding-top: 20px; padding-left: 5px; "><p>Devamında ise soğuk havanın seyirciyi vurması, futbolumuz ve takımlarımızın gelirleri açısından önemli bir problem olarak karşımıza çıkmasına neden oldu. Doğaldır, ancak hava tahminlerinde artık en kötü 1 haftalık nokta atışlarının yapıldığı günümüz teknolojisinde, TFF'nin, Meteoroloji Genel Müdürlüğü'yle sürekli temasta bulunması ve buna göre lig programlarının yapılması doğru bir yaklaşım olacaktır.
<p> Bu hafta oynanan maçlarda en büyük eleştiriyi, hiç kuşkusuz Gaziantepspor'un genç oyuncusu Ahmet Arı alacak. Galatasaray maçında 23. dakikadan sarı kartı olduğu halde, faul beklentisine karşılık bulamayınca, yardımcı hakeme kabullenilemeyecek! sözler sarf edip, gereksiz tepki vererek direkt kırmızı kart gördü. Ancak Ahmet, ağır saha koşullarında puan mücadelesi veren takımına sonrasında arkadaşlarına büyük haksızlık yaptığını bilmeli. Haklıydı ancak kötü tepkiydi. Daha da kötü olanı, hakemlerin de bu oyuncu sahayı terk etmeden oyunu başlatmasıydı.
<p> Galatasaray-Gaziantepspor maçında tepkiyi maç sonu Gaziantepspor Teknik Direktörü Couceiro verdi. Couceiro maç sonu röportajında hakem kararını eleştirerek, "Büyük ile küçük takımın mücadelesi oldu. Dünyada da bu böyle." diyerek, fazla söze gerek bırakmadı. Hoş tarafı hani bu ara moda ya, futbolun marka değerini aşırı eleştiri yapmayarak korudu desek yeridir herhalde.
<p>FUTBOLCU GOLÜN SEVİNCİNİ YAŞASIN
<p>Bu haftanın sarı kart uygulaması açısından iki farklı hakem kararı vardı. Fenerbahçe-Denizlispor maçında Özer Hurmacı golü atıyor, direkt tribünlere koşuyor. Tribünlere atlamayarak seyircisiyle bütünleşip, öpüşerek golü kutluyor. Hakemin 'abartılı gol kutlaması' yorumu nedeniyle Hurmacı sarı kart görüyor.
<p> Trabzonspor-Sivasspor maçına geliyoruz. Trabzonlu oyuncu Colman, penaltıdan golü atıyor. O da Hurmacı gibi tribünlere koşuyor ve o da saha kenarında tribünlere atlamayarak oğlunu öpüyor. Kurala dayalı bakarsanız, Colman'ın da kart görmesi gerekiyor, ancak görmüyor. Doğru mu? Evet. Çünkü kuralın ruhuna bakarsanız her iki futbolcunun da sadece insani bir tepki verdiğini görebilirsiniz. Trabzon'da hakem doğruyu yaptı, Saracoğlu'nda önceden süregelen yanlış devam etti. Sakın kafanız karışmasın. Nasıl yani hem doğru hem de yanlış diyorsun diye düşünmeyin. Futbolun bazı kuralları katı ve nettir. Bazı kurallarının da, konma nedenine uygun olarak yorumlanması gerekir. Bahsettiğimiz pozisyonlar, yukarıda anlatmaya çalıştığımız şekilde yorumlanması gereken pozisyonlardır. Golden sonra rakip futbolcu ve taraftarlarını rencide ya da provoke etmeyerek, yalnızca taraftarına koşan, onlarla beden ve ruh teması sağlayan iyi niyetli futbolcuya kart gösterilmez. Çünkü kural tanımlamasında 'aşırı gol kutlaması' diyor.
<p>MHK bu farkı hakemlere iyi izah etmeli ve golün oyun içinde futbolcu ile taraftarlar arasındaki en güçlü bağın yakalandığı an olduğunu anlatmalı. Böylesine bir iletişimin yakalandığı hatta zirve yaptığı duygulu anların, futbolun ve futbolcunun, daha da önemlisi insanın doğasında var olan, cezalandırmak yerine ödüllendirilip alkışlanması gereken bir tepki olduğu bilinmesi gerekir.
<p>Bu hafta hakemler adil ve eşit kararlar veremedi. Özellikle disiplin cezalarında göstermedikleri kartlar, takımların güç dengelerini bozdu. Hele de ağır zeminlerde oynanan maçlarda, eksik kalmanın ne kadar önemli olduğu düşünülürse, her kararın özellikle sarı kartın oyuncular üzerindeki baskısı, hata yapmalarına neden olacaktır. Bazı maçlarda, cepheden rakibin direkt kaval kemiğine müdahale yapan oyunculara, kırmızı yerine sarı kart gösterildi. Bariz gol şansını yok eden futbolcular aleyhine bırakın kırmızı kart gösterilmesini, faul bile verilmedi. Serbest vuruş ihlali yapan takımlar, ödüllendirildi. Aynı maç içinde rakiplerine benzer müdahaleler yapan oyuncular standart kararlar verilerek aynı şekilde cezalandırılmadılar. Reklam panosuna tekme atan oyunculara kart gösterilmedi. Yani çifte standart uygulandı desek yanlış olmaz.<br/></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=944620), [web.archive.org (arşiv bağlantısı)](http://web.archive.org/web/20100128062946/http://www.zaman.com.tr:80/yazar.do?yazino=944620)
