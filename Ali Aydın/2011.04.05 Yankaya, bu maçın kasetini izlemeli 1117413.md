# Yankaya, bu maçın kasetini izlemeli

*Ali Aydın 2011.04.05*

<td class="columnist-detail">
<p>Hemen başta şunu söylemek isterim. Özgür Yankaya, demek ki, kafası boş olarak maça çıktığında güzel bir performans sergileyebiliyormuş.</p>
<p>
<div id="haberMetinDiv">
<p>Yankaya, dün akşam doğru avantajları, doğru yer ve anlarda uygulayarak gol olabilecek atak başlangıçlarına yaptığı pozitif katkıyla oyun içinde önemli kararlar verdi. Yankaya, gösterdiği sarı kartlarda ve maçın büyük bölümünde çaldığı düdüklerde çok haklıydı.
<p> Özellikle 70. dakikada Antalyaspor'un kazandığı penaltı pozisyonu öncesinde Necati Ateş'in Ali Zituni'ye aktardığı pasta top eline çarpmıştı. Bu pozisyonda çok doğru bir yorum yaparak oyunu devam ettirdi. Galatasaray kalecisi Ufuk'un Ali Zituni'ye yaptığı faulü de değerlendirerek penaltı kararı verdi. Bu kararlar, iyi hakemliğe birer örnekti.
<p> Yankaya'nın bugüne kadar yönettiği en iyi maç bu olsa gerek. Yankaya bu maçın kasetini tekrar tekrar izleyip, önceki aldığı maçlarda neler yapamadığını ve neden yapmadığını sorgulamalı. Yankaya'nın, dün akşam hakemlik adına verdiği kararlar oyuna tempo ve seyir zevki de getiri. Bazı anlarda futbolcuların tepki göstermelerine hemen kartla karşılık vermeyerek belki de bilemeden çok iyi bir hakem psikolojini de sahaya yansıttı.
<p><b>Maçın adamı</b>
<p>Necati'den asist ve goller Bir futbol müsabakasında hatırlanacak tek şey gol ve golü atandır. Ara transfer sezonunda ismi G.Saray'la anılan ancak Antalyaspor'da kalan Necati Ateş, dün akşam çok iyi oynamasa da golleriyle alkışı hak etti. Eski takımını attığı gollerle kupadan eleyen Necati, dün de ligde darbe vurdu.
<p><b>Hayal kırıklığı</b>
<p>Servet, soğukkanlı olunca! Takım halinde bir çöküntü içinde görünen Galatasaray'da savunma elemanı Servet, dün Antalyaspor karşısında laubali futbol anlayışıyla dikkat çekti. Soğukkanlı görünme çabası içerisine giren milli futbolcu, takımının yediği ikinci gol öncesi yaptığı hata ile takım arkadaşlarının sonucu kabullenmesine sebep oldu.
<p><b>Kırılma noktası</b>
<p>Antalya, maçı erken aldı Dakika 58... Antalyaspor 1-0 öndeyken Servet, yaptığı hatasıyla topu Tita'ya kaptırdı. Antalyaspor'un başarılı ve hızlı elemanı da bekletmeden Necati'yi gördü. Sarı-Kırmızılı ekibin eski, Antalyaspor'un yeni forvetine ise sadece dokunmak kaldı. Necati Ateş'in kaydettiği bu gol, G.Saray'ın yenilgisine zemin hazırladı.</p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1117413), [web.archive.org (arşiv bağlantısı)](http://web.archive.org/web/20110426082125/http://www.zaman.com.tr:80/yazar.do?yazino=1117413)
