# Çaldığı penaltıya hakem de inanmadı

*Ali Aydın 2010.08.12*

<tr><td class="metin" colspan="2" style="padding-top: 20px; padding-left: 5px; ">Sırp hakem Milorad Maziç, maçın önemli sayılabilecek pozisyonlarında ciddi yorum hataları yaptı. Aslına bakarsanız, hani her zaman diyoruz ya 'maça çomak soktu' kelimesi işte böylesine müsabakalarda böylesine verilen kararlar sonrasında söylenen sözlerdir.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>82. dakikada Gökhan Gönül, sağ kanattan ceza sahasına girdi. Rakibiyle girdiği ikili mücadeleyi sürdürürken Rumen oyuncu Cocis, topu dışarı attı. Herkes korner beklerken, müsabakanın Sırp hakemi penaltıya hükmetti. Doğru karar; Gökhan Gönül aleyhine direkt serbest vuruş olması gerekirken, Sırp hakem ne gördüyse tam tersini vererek penaltı için düdük çaldı. Gökhan Gönül bile, verilen bu karara şaşırdığını ancak hakemin böyle bir yorumda bulunduğunu söylerken çok üzgündü. Hadi buraya kadar her şey tamam da, madem bu penaltıyı verdin, büyük ihtimalle inanmadığın için bariz gol şansı yorumunu yapamayıp oyuncuyu kurallar gereği kırmızı kart ile oyun dışı bırakamadın. İşte hakemliğin temel noktası bu yorumdur. İnanmadığın penaltıyı çalmayacaksın. Eğer penaltıya hükmettiysen, bunun peşinden gelen kuralları da uygulayacaksın.
<p>Maçta başka önemli bir pozisyon olmaz iken verilen bu karar moral bozukluğunu da beraberinde getirip müsabakanın Türkiye lehine bitmesini sağladı. Dün gece karşılaşmayı yöneten hakem Milorad Maziç, başarısız yorumlarıyla sınıfta kaldı. Yardımcı hakemler genelde başarılıydı. Milli Takım'a 2012 Avrupa Şampiyonası yolunda başarılar diliyoruz.
<p><b>Maçın adamı: Arda Turan, alkışı hak etti
<br/>
</b>Türk futbolunun son yıllarda yetiştirdiği önemli yıldızlardan Arda Turan, dün gece yine sahne aldı. UEFA Avrupa Ligi'ndeki maçlarında attığı gollerle Galatasaray'ın tur atlamasına katkıda bulunan süper yetenek, bunu Ay-Yıldızlı forma altında da devam ettirdi.
<p><b>Hayal kırıklığı: Bogdan Lobont, saç baş yoldurdu <br/>
</b>Maçta fazla pozisyon olmamasına rağmen Romanya kalecisi Bogdan Lobont, özellikle ikinci golde büyük hata yaptı. Arda Turan'ın golünde yer alamayan rakibin file bekçisi, topu ağlarında gördü. Sahadaki futbolcuların birçoğunun da kaleciden aşağı kalır yanı yoktu.
<p><b>Kırılma anı: Gökhan vurdu, penaltı Türkiye'nin!
<br/>
</b>Dakika 82... Skor: 0-0. Sırp hakem Milorad Maziç, bu bölümde yardımcısının korner kararına rağmen büyük bir hata yaptı. Arda'nın ceza sahası sağ köşesine gönderdiği pasla içeri giren Gökhan, şut çekeceği sırada Cocis'in ayağına vurdu. Kazanılan penaltıyı Emre gole çevirdi.</p>
</p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1014967), [web.archive.org (arşiv bağlantısı)](http://web.archive.org/web/20100825122033/http://www.zaman.com.tr:80/yazar.do?yazino=1014967)
