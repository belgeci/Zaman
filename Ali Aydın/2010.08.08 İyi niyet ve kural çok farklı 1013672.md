# İyi niyet ve kural çok farklı

*Ali Aydın 2010.08.08*

<tr><td class="metin" colspan="2" style="padding-top: 20px; padding-left: 5px; ">Kuddusi Müftüoğlu, geçen sezonun iki şampiyon takımının maçında düdük çaldı. Başarılı hakemimizin öncelikle iyi niyetle otoriteyi birbirine karıştırmaması gerekiyor.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Mücadelenin içinde çaldığı ya da çalmadığı birçok düdük, gösterdiği ya da göstermediği kartlar genelde doğruydu. İyi ve doğru yorumları bir tarafa bırakalım; dünkü karşılaşmayla birlikte birkaç önemli pozisyonu ve yeni sezonda yapılacak yorumlara yer verelim.
<p> Her şeyden önce yardımcı hakemlere oyuna bu kadar müdahale etme fırsatı verilmemeli. Karar mekanizmasını yardımcının inisiyatifine bırakmamalısınız. Çünkü mücadelede özellikle faullerdeki yorum farkı çok sırıtıyor. İkincisi; iyi niyetinizle kart göstermeme isteğinizi birleştirmemeli ve otoriter hakem kimliğinizi ortaya çıkarmalısınız. Oyuna kararlarıyla çok müdahale eden yardımcı hakemin önünde net bir faul var; ancak oyun devam ettiriliyor. Ali Tandoğan'a aktif bölgede arkadan Burak tarafından net bir faul yapılıyor, yine 'devam' kararı. Ozan İpek, rakip kale çizgisinde haksız bir şekilde faul beklentisinde, oyun yine kesilmiyor. Üç pozisyonda bir tek Ozan İpek haksızdı. Öyle ya da böyle kararlar verildi. Lakin üç futbolcu da beklentilerine cevap alamayınca hakeme ciddi şekilde koluyla tepki gösterdi. Bunları da ağızlarından okuduğumuz kadarıyla sözleriyle birleştirdi. Üçü de sarı kartı gerektiren pozisyonlardı. Eğer kararınızın arkasındaysanız, bu kartlar cepten çıkmalıydı. Eğer bu yapılmıyorsa ortada bir sorun var demektir.
<p><b>Maçın adamı: Teofilo nihayet kendine geldi <br/>
</b>Trabzonspor'un Kolombiyalı forveti, bir hücumcunun en önemli görevinin çok iyi mücadele etmek ya da oyunda çok fazla gözükmek değil, gol atmak olduğunu ispat etti. Geçtiğimiz sezondan bu yana performansıyla eleştirilen Teofilo, kendisini özel çalıştıran hocasını da mahcup etmedi. 
<p><b>Hayal kırıklığı: İbrahim'den kritik hatalar 
<br/>
</b>Bursaspor'un tecrübeli defans oyuncusu İbrahim Öztürk, dün gece kötü bir günündeydi. İkinci golde Teofilo'yu kaçırdı. Üçüncü golde de yine rakibini durduramadı. Takımının farklı mağlubiyetine zemin hazırladı. Savruk görüntüsüyle savunmada görev yaptığı arkadaşlarını zorladı. 
<p><b>Kırılma anı: Serkan çizgiden çıkardı
<br/>
</b>Maç farklı bitti; ancak dönüm noktası 12. dakikadaydı. Sol köşeden Vederson'un ceza sahasına ortaladığı kornerde Ömer'in kafa vuruşunu çizgi üzerinde Serkan Balcı da kafayla çıkardı. Bu dakikadan sonra kendine güveni gelen Trabzonspor, sahadan farklı galip ayrılmasını bildi.</p>
</p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1013672), [web.archive.org (arşiv bağlantısı)](http://web.archive.org/web/20100825122023/http://www.zaman.com.tr:80/yazar.do?yazino=1013672)
