# Mustafa İlker Coşkun, ilk büyük sınavını geçti

*Ali Aydın 2012.10.01*

<td class="columnist-detail">
<p>Uzun zamandır Süper Lig kadrosunda bulunan ancak bir türlü önemli maçlara çıkamayan Mustafa İlker Coşkun, kendine verilen bu önemli şansı çok iyi kullandı.</p>
<p>
<div id="haberMetinDiv">
<p>Aslına bakarsanız karşılaşma içinde çok önemli zor pozisyona yakalanmadı. Oyun özellikle ikinci yarıda hızlıydı. Futbolcuların iyi niyetli oyunları müsabakayı zora sokmadı. Ancak Mustafa İlker Coşkun'a bu anlamda haksızlık etmemek lazım. Öncelikle oynatma isteği oyunu zevkli hale getirdi. Kendinden emin görüntüsü ve beden dilini kullanış şekli son derece önemliydi. Kararlarındaki doğruluk isabet oranı yüzde doksanlardaydı. Özellikle kart gösterme şekli her hakeme örnek olmalı. Faul beklentisiyle topu bırakan futbolculara prim tanımaması ve oyunu durdurmaması çok doğruydu. Yardımcı hakemleri Nihat Mızrak ve Serdar Akçer oyuna pozitif katkı sağlayarak hakeme yardımcı oldular. Merkez Hakem Kurulu'nun, risk alarak Mustafa İlker Coşkun'u bu maça ataması son derece önemli bir karar. Böyle kararları cesaretle verdiklerinden dolayı kendilerini kutlamak gerekir. Umarız dün akşamki maçta Mete Kalkavan da iki hafta önceki Galatasaray maçından sonra dün akşam da başarılı olup Merkez Hakem Kurulu'nun yeni hakemleri kazanma konusundaki kararlılığını devam ettirir.
<p>Maçın adamı
<p>Culio'nun bir tek golü eksikti
<p>Geçen sezon Orduspor'da başarılı bir performans ortaya koyan Culio, Mersin İdman Yurdu'nda klasını konuşturuyor. Sol ayağını raket gibi kullanan ve her atakta baş rolü üstlenen Culio, giydiği 10 numaralı formanın hakkını verdi. Özellikle Nobre'ye al da at dediği pasla takımına 1 puan kazandırdı. 
<p>Hayal kırıklığı
<p>Janko, fizikten sınıfta kaldı!
<p>Trabzonspor'un yeni transferi Janko, dün gece takımına hiçbir katkı sağlayamadı. Şenol Güneş'in ilk kez ilk 11'de sahaya sürdüğü Avusturyalı forvet, uzun boyuna rağmen özellikle hava toplarında son derece etkisiz kaldı. 90 dakikayı tamamlayamadan oyundan alındı. 
<p>Kırılma noktası
<p>Sehiç'ten kritik kurtarış
<p>Dakika 87. Skor 1-1. Her iki takım galibiyet golü için bastırırken Trabzonspor, bu dakikada çok önemli bir fırsat yakaladı. Ara pasıyla topla buluşan Trabzonsporlu Yasin bir anda Sehiç'le karşı karşıya kaldı. Ancak Boşnak kaleci genç oyuncunun vuruşunu çıkarmayı başardı. </p></p></p></p></p></p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>
</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1352516), [web.archive.org (arşiv bağlantısı)](http://web.archive.org/web/20121002234402/http://www.zaman.com.tr:80/yazar.do?yazino=1352516)
