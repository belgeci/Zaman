# Halis Özkahya, penaltıyı 'es' geçti

*Ali Aydın 2011.03.20*

<td class="columnist-detail">
<p>Karşılaşmanın FIFA kokartlı hakemi Halis Özkahya, 36'ya kadar üst düzey bir yönetim sergiledi. Bu dakikada Beşiktaş'ın lehine veremediği penaltı sonrası dengesi bozuldu.</p>
<p>
<div id="haberMetinDiv">
<p>Bu bölümden itibaren garip ve çelişkili kararlar verdi. Biraz da hiçbir hakemin yapmaması gereken güç gösterisine başvurdu. 36'da Kayserispor ceza alanında Önder Turacı-Simao mücadelesinde Önder'in geriden yatarak yaptığı müdahalede topa çok zayıf bir dokunuşu var. Bunun devamında ayaklarını kaldırarak Simao'ya çelmesi var. Özkahya, bu pozisyonu 'topa vuruldu' diye yanlış bir yorumla devam ettirdi. Oysaki topa hafif bir temas yapılmış olsa da meşin yuvarlak Simao'nun önündeydi ve Portekizli yıldızın topla oynama şansı devam ediyordu. Net bir penaltıyı ve Önder'e sarı gerektirirdi, atladı. 80. dakikada Beşiktaş aleyhine verdiği penaltı kararı doğruydu. Burada önceden sarı kartı bulunan Ernst'in ikinci sarı karttan oyun dışı kalması gerekirdi. Gösterdiği 9 sarı kartın en az 4'üne başvurmayabilirdi. Kızdı, onun için kartlarını çıkarttı. 63. dakikada Guti'nin attığı golün ofsayt gerekçesiyle iptali doğruydu. Her iki yardımcı hakem, önemli birer ofsayt hatası dışında kabul edilebilir bir maç yönetti.
<p><b>Maçın adamı</b>
<p>Beşiktaş, Kayseri'yi Q7! Portekizli yıldız Ricardo Quaresma, attığı jeneriklik golün dışında yaptığı iki gol asistiyle geceye damgasını vurdu. Süper yetenek, mücadeleci yapısıyla da arkadaşlarına pozitif yönde katkı sağladı. İnönü Stadı'nda taraftarlarıyla bütünleşmesini bilen Q7, galibiyetin mimarı oldu.
<p><b>Hayal kırıklığı</b>
<p>Souleymanou, gününde değildi. Kayseri-spor'un tecrübeli file bekçisi Souleymanou, dünkü mücadelede büyük hatalar yaptı. Deneyimli eldiven, üzerine gelen topları yumrukladı, hatta içeri aldı. Kritik pozisyonlarda hiçbir topa müdahale edemeyişi, takımının 4 gol yemesine mal oldu. 90 dakika boyunca arkadaşlarına güven vermedi. 
<p><b>Kırılma noktası</b>
<p>Havutçu'dan doğru hamle. Dakika 59... Beşiktaş Teknik Direktörü Tayfur Havutçu, maçta hiçbir varlık gösteremeyen Bobo'nun yerine Almeida'yı oyuna aldı. Siyah-Beyazlı ekibin yeni hocasının bu hamlesi sonrasında Kartal peş peşe golleri buldu ve farka gitti. Havutçu, bu değişiklikle takım üzerinde rüştünü de ispatlar gibiydi. 
<p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1110090), [web.archive.org (arşiv bağlantısı)](http://web.archive.org/web/20110424232230/http://www.zaman.com.tr:80/yazar.do?yazino=1110090)
