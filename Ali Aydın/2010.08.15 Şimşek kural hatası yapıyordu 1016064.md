# Şimşek kural hatası yapıyordu

*Ali Aydın 2010.08.15*

<tr><td class="metin" colspan="2" style="padding-top: 20px; padding-left: 5px; ">Ligin en karakterli hakemlerinden olan Barış Şimşek, dün akşam sezona iyi başlayamadı.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Şimşek, öylesine hatalı kararlar verdi ki belki de bir kural hatasına sebep olup maçı masaya yatırtacaktı. Şimşek, endirekt vuruşları doğru yorumlayamadı. Faul beklentisiyle kendisini yere atanlara prim tanımazken avantajları doğru uyguladı. Ancak özellikle disiplin cezası kararlarında acemice yorumlar yaptı. 29. dakikada Bucasporlu Musa Aydın'a hava topu mücadelesinde gösterdiği sarı kartı anlamam mümkün değil.
<p> Aynı futbolcu 39'da kendisini geçen İbrahim Üzülmez'e topla oynama şansı yokken ve rakibin gerisindeyken faul yaptı. Sadece düdük çaldı. İkinci sarı kartı çıkartması lazımdı. 58'de yine Bucasporlu Ediz, rakibini durdurdu ve sarı kart gösterdi. Bu pozisyon eğer faul ise (ki çaldı) bariz gol şansından kırmızıyla cezalandırmalıydı. Ediz, bu defa 75'te Necip'in kafayla çaldığı topa ayağıyla müdahale etmek istedi. Pozisyon gereği ayak rakibinin omzuyla karışık kafasına geldi. Bu en çok sarı kart olmalıydı. Ama Barış Şimşek, 58'deki pozisyonun etkisiyle kırmızı kartına başvurdu. Bu da yanlıştı. Hele hele Bucasporlu Erkan, iki tane köşe vuruşu kullandı. Bunlardan biri gol olsaydı kural hatasından maç tekrar edilirdi. Çünkü top nizami yerinde değildi. Yani Barış Şimşek dün gece dağınık bir görüntü çizdi.
<p>1 No'lu Yardımcı Hakem Serdar Diyadin: Kural dışı yapılan iki köşe vuruşunda hakeme yardımcı olmaması dışında iyi bir maç yönetti.
<p>2 No'lu Yardımcı Hakem Mehmet Metin: Ders niteliğinde pozisyonlar oynatan yardımcı hakem, harika bir müsabaka çıkardı.?
<p>Maçın adamı
<p>Bu Necip, hiç 'Uysal' değil
<p>Beşiktaş'ın genç ve yetenekli futbolcusu Necip Uysal, dün akşam hem defansta hem hücumda Kartal'ın görünmez kahramanıydı. Genç futbolcu, Beşiktaş'a 3 puanı kazandıran en önemli isimdi. Ediz Bahtiyaroğlu'nun gördüğü kırmızı kartta başroldeydi ve rakibini eksik bıraktı.
<p>Hayal kırıklığı
<p>Mulemo ayak uyduramadı
<p>Bucaspor'un yeni transferi Landry Mulemo, rakip ataklarda kontrolsüzdü. İzmir temsilcisine adapte olamamış izlenimi verdi. Zaman zaman ileriye çıkarak gol aradı; ancak yakalanan ender fırsatları da cömertçe harcadı. Bulduğu şansı iyi değerlendiremedi. 
<p>Kırılma anı
<p>Bobo'nun golü maçı kopardı
<p>İlk yarısı berabere biten karşılaşmada Bobo, öyle bir gol attı ki sıcak havada taraftarlarını serinletti. Siyah-Beyazlı takımda forvet arayışlarının tavan yaptığı bir dönemde sahneye çıkan Brezilyalı futbolcu, çok koştu ve bunun semeresini Bucaspor ağlarını havalandırarak aldı. </p>
</p></p></p></p></p></p></p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1016064), [web.archive.org (arşiv bağlantısı)](http://web.archive.org/web/20101014154039/http://www.zaman.com.tr:80/yazar.do?yazino=1016064)
