# Hakem 'Barış'ı sağlayarak sahadan ayrıldı!

*Ali Aydın 2011.04.19*

<td class="columnist-detail">
<p>Karşılaşmanın hakemi Barış Şimşek, maçın 17. dakikasında skorun 2-0'a gelmesinden dolayı fazla zorlanmadı. Kendinden emin görüntüsü Şimşek'in en büyük artısıydı.</p>
<p>
<div id="haberMetinDiv">
<p>Fauller ve elle oynamaları doğru yorumlayıp cezalandırdı. Ancak avantaja dönüşebilecek pozisyonları hissedip beklememesi oyunun durmasına sebep oldu. Önemsiz faulleri devam ettirdi. Futbolcuların bileklerine gelen hamleleri oyun kuralları içinde topa sahip olma adına yapıldığını iyi yorumladı. 16. dakikada Stancu'ya yaptığı hamle sonrası Sarı-Kırmızılılar bariz gol şansından Kalabane'nin oyun dışı kalması gerektiği itirazı yaptı. 
<p>Şimşek, bu pozisyonda çok doğru karar vererek sarı kart kullandı. Çünkü Stancu, Kalabane'den kurtulduğunda Dixon'un topu alma şansı vardı. 17. dakikada Arda'nın attığı ikinci golde ofsayt yoktu. İki No'lu yardımcı hakem Bahtiyar Birinci'nin mükemmel karar vererek oyunu devam ettirmesi örnekti. Çünkü Sabri, topa Arda'ya aktarmak için vurduğunda Manisasporlu defans oyuncusu ofsayttan çıkış anında pozisyonun devam ettirilmesine vesile oldu. 
<p>64. dakikada Gökhan Zan'ın Makukula'ya kafaya çıkarken ayağıyla rakibin kalçasına basması var. Sert futbolun ön plana çıktığı bir maç olsaydı, net kırmızısı olacak pozisyondu. Barış Şimşek'in sarı kartını dahi kullanmaması maçtaki tek hatasıydı. 
<p>
<p><b>Maçın adamı: Arda'nın cevabı golle
<br/>
</b>Maç öncesi yaşananlar Arda Turan'ın moralini bozmak için yeterliydi. O ise bütün eleştirilere kulak tıkayarak yeşil çime ayak bastı. Galatasaray'ın genç kaptanı, iki de güzel gol atarak eski günlerine dönüş sinyali verdi. Galibiyetin mimarı yıldız futbolcu, sahadan çıkarken ayakta alkışlandı.
<p><b>Hayal kırıklığı: Kalabane'den Aslan'a hediye </b><br/>
Manisaspor'un defansında görev yapan Kalabane dün gece Galatasaray'a iki golü hediye eden isimdi. Gineli oyuncu, defansta kendisinden beklenen performansı sergileyemedi. Girdiği ikili mücadelelere ayakta kalamamak bir yana, yaptığı hatalarla da mağlubiyete zemin hazırladı.
<p><b>Kırılma noktası: Culio, Aslan'ı rahatlattı <br/>
</b>İlk dakikalarda 2-0 öne geçip ilk yarıyı bu skorla kapatan Galatasaray, Teknik Direktör Hikmet Karaman'ın yaptığı akılcı değişikliklerle adeta durdu. Manisa'nın dengeyi kurması ve skor farkını 1'e indirmesi Cim Bom'u panikletti. Aslan'ı rahatlatan sayı ise Culio'dan geldi.</p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1123258), [web.archive.org (arşiv bağlantısı)](http://web.archive.org/web/20110419201619/http://zaman.com.tr:80/yazar.do?yazino=1123258)
