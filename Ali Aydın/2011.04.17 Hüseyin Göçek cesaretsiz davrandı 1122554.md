# Hüseyin Göçek cesaretsiz davrandı

*Ali Aydın 2011.04.17*

<td class="columnist-detail">
<p>Sezon başından bu yana üç büyük takımın maçına hiç çıkamayan Hüseyin Göçek, dün gece iyi niyetten yoksun karşılaşmada büyük hatalar yaptı.</p>
<p>
<div id="haberMetinDiv">
<p> Zor pozisyonlar ve stresli anlarda şaşkına dönen Göçek, herkesi gerdi. 24. saniyede Emre Güngör'ün Alex'e bir teması var. Burada direkt bir serbest vuruş verilmeliydi. Bu karar penaltı da olabilirdi, ceza alanı dışından da yaptırılabilirdi. Çünkü gri bir pozisyondu.
<p> 20. dakikada İvan De Souza'nın Niang'a kendi ceza alanında arkadan kontrolsüz bir müdahalesi var. Burada F.Bahçe lehine penaltı verilmeliydi. Daha sonra İvan De Souza bariz gol şansından kırmızı kartla oyun dışı kalmalıydı. Tam tersi karar verilip Niang hakemi aldatmadan sarı kart gördü. 47. dakikada oyunun durduğu bölümde Lugano, Wagner'in bileğine kasıtlı olarak basıyor. Bu pozisyon yorumsuz kırmızı kartı gerektirirken, cesaretsizlik örneği sergilenerek sarıyla geçiştiriliyor. Çünkü bu hakem maalesef baskı gördüğü anlarda dağılıyor. 51. dakikada Semih'in attığı gol, yaptığı faul gerekçesiyle iptal edildi. Bu doğru bir karardı. Çünkü kaleci Karcemarskas, topu havada bloke etmiş ve Semih kendisine çarpmıştı. 58. dakikada Semih'in ceza sahasındaki şutunda top Dany'nin vücuduna, sonrasında koluna çarptı. Hakemin devam ettirmesi doğruydu. Son notumuz; 43. dakikada Lugano, Emre Güngör'le korner öncesi mücalesinde formasını çıkarttı. Bu sarı kartı gerektirmeyen bir hareketti. 
<p>
<p><b>Maçın adamı</b>
<p>Gökhan yine gönülden oynadı
<p>Kadıköy'deki maçta her iki takımın futbolcuları adeta dişe diş mücadele ederken Fenerbahçe'nin sağ kanadında görev yapan Gökhan Gönül, takımını ateşleyen isimdi. Avrupalı kulüplerin de transfer listesinde bulunan başarılı futbolcu, hem defans hattında hem de hücum hattında mükemmel bir performans sergiledi. 
<p><b>Hayal kırıklığı</b>
<p>İvan De Souza'nın hattı açık verdi
<p>Gaziantepspor'un sol kanat oyuncusu İvan De Souza, dün gece takımının ve sahanın en etkisiz oyuncusuydu. Fenerbahçe'nin sağ taraftan geliştirdiği ataklarda beklenen müdahaleleri yapamayan Brezilyalı futbolcu, G.Antepspor savunmasına karşılaşma boyunca tehlikeli anlar yaşattı. 
<p><b>Kırılma anı</b>
<p>Murat Ceylan boş yere atılınca
<p>Dakika 83... Skor 0-0... Murat Ceylan, topa çok kısa bir vuruş yaptı. Oyun durmuştu, ancak Murat'ın vakit geçirtmek gibi bir niyeti yoktu. F.Bahçeli futbolcuların aşırı itirazından etkilenen Hüseyin Göçek ise maalesef eyyam denebilecek bir kararla oyuncuyu ikinci sarı karttan ihraç etti. Ve maçta dengeler tamamıyla bozuldu.</p></p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1122554), [web.archive.org (arşiv bağlantısı)](http://web.archive.org/web/20110425002649/http://www.zaman.com.tr:80/yazar.do?yazino=1122554)
