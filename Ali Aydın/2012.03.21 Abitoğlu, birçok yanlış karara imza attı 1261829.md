# Abitoğlu, birçok yanlış karara imza attı

*Ali Aydın 2012.03.21*

<td class="columnist-detail">
<p>Karşılaşmanın hakemi Mustafa Kamil Abitoğlu, dün gece vasat bir performans sergiledi.</p>
<p>
<div id="haberMetinDiv">
<p>Abitoğlu, özellikle verdiği faul kararlarının birçoğunda yanlış yaptı. Net faul pozisyonlarına düdük çalmaması hayli enteresandı. Abitoğlu, 'Ben hak yemem' edasıyla karşılaşma içinde birçok pozisyonda olan faulleri çalmayıp oyunu devam ettirdi. Bu da ev sahibi Galatasaray adına talihsizlikti. Bazen hakemlerin 'Ben hak yemem. Büyük takımı kollamam' düşüncesiyle büyük takımı da ezdiklerini seyretmişizdir. Abitoğlu da sanki böyle bir yönetim gösterdi. 1 No'lu yardımcı hakem Serkan Akarca ise özellikle Sivasspor'un attığı golden sonra Kırmızı-Beyazlıların net bir gol pozisyonunu kesti. 51. dakikada Milan Cerny, geriden çıkarak direkt kaleye, bariz gol şansına yöneliyordu. Müsabakanın son bölümünde Selçuk İnan'ın Sivasspor ceza alanı içine ortaladığı topta Ziya Erdal'ın koluyla top buluştu. Bu pozisyonda Ziya havalanırken sağ kolunu da topun geldiğini görünce geriye doğru çekmeye başladı. Bu pozisyon net bir şekilde ele çarpmaydı. Devam kararı doğruydu. 
<p><b>Maçın adamı
<p>Erman 'Kılıç' gibi
<p></p></p></b>Sivasspor'un orta alandaki başarılı oyuncusu Erman Kılıç, alkışı fazlasıyla hak etti. Galatasaray'ın elenmesine yol açtığı gibi attığı golle klasını ispatladı. Özellikle ikinci yarıdaki özgüveniyle dikkat çeken ve sağduyusuyla arkadaşlarını da ateşleyen Erman, galibiyetin mimarıydı.
<p><b>Hayal kırıklığı
<p>Ateş yanmadı
<p></p></p></b>Galatasaray'ın devre arasında Medical Park Antalyaspor'dan kadrosuna dahil ettiği Necati Ateş, Sivasspor karşısında topla pek buluşamadı. Tecrübeli forvet, pozisyon bulduğu anlarda ise beklentilerin aksine hiçbir olumlu hareket yapamadı. 90 dakika boyunca sahada kaldı; ancak verimsizdi.
<p><b>Kırılma noktası
<p>Sivasspor'un golü
<p></p></p></b>Dakika 49... Galatasaray defansında Semih'in de bir anlık duraklamasıyla topu önünde bulan Erman Kılıç, düzgün bir vuruşla topu Sarı-Kırmızılıların ağlarına gönderince konuk takım öne geçti. Bu bölümden sonra Fatih Terim'in talebeleri skoru eşitlemeye çalışsa da başarılı olamadı.</p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1261829), [web.archive.org (arşiv bağlantısı)](http://web.archive.org/web/20120414090206/http://www.zaman.com.tr:80/yazar.do?yazino=1261829)
