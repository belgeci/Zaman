# Özkahya'nın hataları tempoyu düşürmedi

*Ali Aydın 2010.03.28*

<tr><td class="metin" colspan="2" style="padding-top: 20px; padding-left: 5px; ">Dün akşam zevkli, bol gollü, seyir zevkinin, heyecanın ve futbol içinde hemen hemen her şeyin olduğu bir maça tanık olduk.</td></tr><tr><td class="metin" colspan="2" style="padding-top: 20px; padding-left: 5px; "><p>Hakem Halis Özkahya, verdiği ya da vermediği kararlarla mücadelenin seyir zevkine ve heyecanına katkı yaptı. Beşiktaş'ın yediği ilk golde Ümit Karan-Ferrari mücadelesi tam bir yorum pozisyonuydu. Ferrari'nin zamanlama hatası, Ümit Karan ile beraber topa sahip olmak için mücadelesi pozisyonu faul gibi gösterse de şiddetli olmayan kol temasına faul çalmaması doğruydu. 20. dakikada Ernst'in rakibine darbesi yokken çalınan penaltı yanlıştı. Aynı şekilde 36'da Ernst'in ceza alanında kaleci İvesa ile mücadelesinde yerde kalmasına devam kararında haklıydı. 45. dakikada Nadaravic'in ceza alanına direkt gelen ortada Bobo'yu omuzundan çekip geriye düşürmesi net bir penaltı olmalıydı. Ancak Özkahya 'devam' dedi.
<p>67'de Volkan'la Ekrem hava topunda çarpışıyor. Ekrem, Volkan'a faul yapıyor. Ve Volkan yere düşüyor. Özkahya, faulü değerlendirmeyip oyunu devam ettirdiği sırada Siyah-Beyazlılar, rakip ceza alanına orta yapıyor. Top havadayken Özkahya, Volkan yerde kaldığından oyunu kesiyor. Ya faulü vermeli ya oyunu kesmemeliydi. Çünkü iki karar da aynı anda. Top gol olsaydı ne olacaktı? Dakika 73... Maç 2-2. Beşiktaş'ın bariz bir üstünlüğü var. İbrahim Üzülmez ortalıyor, Ernst'in ikinci vuruşta net ofsayttaki Bobo'ya gelen top Holosko'ya aktarılıyor ve maçın sonuç golü skorboarda yazılıyor.
<p>1 No'lu Yardımcı Hakem Muhittin Gürses: Bir korneri açı genişletmediğinden dolayı aut olarak değerlendirmesi dışında özellikle ofsayt yorumlarında başarılıydı.
<p>2 No'lu Yardımcı Hakem Şahan Yılmaz: 73. dakikada Beşiktaş'ın attığı son golü çıkarsak o da diğer kararlarında iyiydi. 

<p><b>Maçın adamı</b>
<p>Bobo, çift kişilik oynadı
<p>Beşiktaş'ın Brezilyalı yıldızı Bobo, dün sadece forvet hattında değil  sahanın her yerinde vardı. Eskişehirspor'un güçlü defans adamları ile  adeta boğuşan Bobo, attığı golün yanı sıra yaptığı kritik asist ile Siyah-Beyazlı takımın şampiyonluk yolunda aldığı önemli galibiyette pay sahibi oldu.

<p><b>Hayal kırıklığı</b>
<p>Vucko, forvetleri durduramadı 
<p>Eskişehirspor'un defansında görev yapan Luca Vucko, Beşiktaş ataklarını durdurmakta zorlandı. Hem Bosnalı partneri Saffet Nadareviç'i hem de vatandaşı kaleci İvesa'yı çoğu zaman zor durumda bırakan Hırvat stoper, takımının yediği gollerde hiçbir şey yapamadı. 

<p><b>Kırılma anı</b>
<p>Denizli'nin oyuncu değişiklikleri...
<p>Beşiktaş'ın tecrübeli teknik direktörü Mustafa Denizli, son haftalarda oyuna yaptığı katkılarıyla dikkat çekiyordu. Denizli, dün de Eskişehir karşısında başarılı ve yerinde oyuncu değişiklikleriyle skoru çevirmesini bildi. Ferrari'nin yerine Uğur İnceman'ı, Nihat'ın yerine Holosko'yu alarak Kartal'ı canlandırdı.<br/></p></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=966630), [web.archive.org (arşiv bağlantısı)](http://web.archive.org/web/20100403103752/http://www.zaman.com.tr:80/yazar.do?yazino=966630)
