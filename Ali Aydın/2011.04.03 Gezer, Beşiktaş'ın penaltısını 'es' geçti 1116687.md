# Gezer, Beşiktaş'ın penaltısını 'es' geçti

*Ali Aydın 2011.04.03*

<td class="columnist-detail">
<p>Böylesine maçlarda bazı gol kararlarını vermek kolay değildir. Gaziantepspor'un Karabük'te mağlup olmasının ardından oynanan mücadelede hem Sivasspor'un hem de Beşiktaş'ın beklentisi büyüdü.</p>
<p>
<div id="haberMetinDiv">
<p>Bünyamin Gezer, bu önemli müsabakada önemli sayılabilecek bir kararı vermedi. Maçın büyük bölümünde Almeida kenara alınana kadar Sedat-Almeida mücadelesi göze çarptı. İki uzun boylu futbolcunun mücadelesinde Sedat sürekli faul yaptı. Bunlar kabul edilebilir faullerdi, ancak Sedat sürekli oyunu bozmasından dolayı kart görmedi. 50. dakikada Quaresma'nın Sivasspor ceza alanına yaptığı orta başlangıcında Almeida, Sedat'tan kurtulma çabası içindeyken Sedat rakibini kucaklayıp yere düşürdü.
<p> Gezer, burada net bir penaltı kararı vermedi. Sedat, 14. dakikada da Quaresma'yı çelmeyle durdurdu. Gezer, bariz gol şansından kırmızı kart yorumu bile yapılabilecek pozisyonda hiç kartına başvurmadı. Bu anlaşılır gibi değildi. Tomas Sivok'un kırmızı kart görmesine yol açan her iki pozisyonda da Gezer haklıydı. Yukarıda bahsettiğimiz iki pozisyon dışında Bünyamin Gezer, oyunu kesmeme adına güzel avantajlar oynattı. Hatta topun fazla oyunda kalmasını sağlayarak seyri hoş bir futbol ortaya çıkmasına yardımcı oldu. Her iki yardımcı hakem de verdiği tüm kararlarında haklıydı. 
<p><b>Maçın adamı</b>
<p>Cihan, Beşiktaş'ı yıldırdı. 
<p>Sivasspor'un genç futbolcusu Cihan Yılmaz, oyuna girdikten hemen sonra Sivok'u ikinci sarı karttan oyun dışı bıraktırdı. Bu pozisyondaki vuruşu ise direkten döndü. 90+2. dakikada attığı golle de Yiğidolar'a 3 puan kazandırdı. Mücadeleyi seyreden herkese, "Bir futbolcu başka ne yapabilir?" dedirtti.
<p><b>Hayal kırıklığı</b>
<p>Sivok, Kartal'ı yıktı. 
<p>Beşiktaş'ın Çek stoperi Tomas Sivok, iyi oynadığı maçta özellikle gereksiz yere gördüğü ikinci sarı kartla takımını 10 kişi bıraktı. Sivasspor, bu dakikadan sonra Siyah-Beyazlı ekibin defansını çok yıprattı. Göbekten çok daha fazla gelmeye başlayan Rıza Çalımbay'ın öğrencileri böylece istediği golü de buldu.
<p><b>Kırılma noktası</b>
<p>Kırmızı kart Sivas'a yaradı.
<p> Mücadelede dengeler eşitken hatta çok önemli bir gol pozisyonu dahi yokken Sivok ikinci sarıdan kırmızı kart gördü. Sivok'un oyun dışı kalmasıyla Tayfur Havutçu'nun bütün düşünceleri altüst oldu. Sivok'un 66. dakikadan itibaren takımını eksik bırakması, Sivas'ın hakimiyeti anlamına geliyordu. </p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1116687), [web.archive.org (arşiv bağlantısı)](http://web.archive.org/web/20110404015334/http://zaman.com.tr:80/yazar.do?yazino=1116687)
