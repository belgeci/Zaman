# Abitoğlu adil bir yönetim sergiledi

*Ali Aydın 2010.01.31*

<tr><td class="metin" colspan="2" style="padding-top: 20px; padding-left: 5px; ">Mustafa Kamil Abitoğlu, sonuca etki etmeyen iki pozisyon dışında iyi bir maç yönetti. Her şeyden önce kararlarında eşit ve adil olmaya çalıştı.</td></tr><tr><td class="metin" colspan="2" style="padding-top: 20px; padding-left: 5px; "><p>Elle oynamaları doğru yorumladı. Avantaj uygulamalarında iyiydi. Futbolcularla iyi bir iletişim sağladı. Kendini yere atanları gördü, faulleri iyi süzdü.
<p>Mücadelenin 7. dakikasında Tjikuzu'nun Trabzonsporlu Ferhat yerdeyken rakibin sırtına basmasını gördü. Oyunu devam ettirip kart göstermemesi yerindeydi. 21'de kornerden gelen top Giray'ın eline çarptı gibi görünse de (ki çarpmadı) 'devam' yorumu doğruydu. Ancak 57'de Engin Baytar'a çıkardığı kart ve devamında Abdullah Çetin'e göstermediği kartı sorgulamalı. Eğer Engin Baytar'a kart gösteriyorsan, rakibi Abdullah Çetin'e kafa attığından mı yoksa centilmenliğe aykırı hareketten mi kartına başvurduğunu tribünlere izah edecek beden dilini kullanmalısın. Zaten Engin kafa atsa kızaracaktı. Ancak sarı kart gösterdiysen kendini yere atan Abdullah'a da sportmenliğe aykırı hareketten aynı cezayı vermeliydin. 69. dakikada skor 2-1 iken Serkan Balcı'nın direkten dönen topuyla buluşan Umut'a Abdullah'ın arkadan yaptığı hareket penaltıydı. Bunu da atladı.
<p>1 No'lu yardımcı Orkun Aktaş: Yanlış bayrak kaldırdığı bir aktif-pasif ofsayt dışında iyiydi. Hakemiyle uyumu ve faul yorumlamalarında başarılı, işaretlemede üst düzey kararlar verdi. 
<p>2 No'lu Serkan Akarca: O da yanlış bir aktif-pasif ofsayt pozisyonu yaşadı. Önündeki bir pozisyonda da yanlış faul yorumu yaptı. Onun dışında gayet başarılıydı.?

<p><b>Maçın adamı</b>
<p>Engin'i daha çok izlemeliydik 
<p>Dünkü maçta mükemmel bir futbol sergiledi. Attığı iki golle Trabzonspor'u 3 puana taşıyan isimdi. Ancak yıldızlaştığı gecede bir anlık öfkesi, keyifli bir futbolcuyu daha fazla seyretmemizi engelledi. Abdullah'la yaşadığı polemikle kart görüp maçın sonunu getirememesi ise üzücüydü.

<p><b>Hayal kırıklığı</b>
<p>Abdullah Çetin maçı gerdi 
<p>Diyarbakırsporlu Abdullah Çetin, iyi niyetli oynanan maçta gerginliğe yol açtı. Öyle hamleler yaptı ki, maçın yıldızı Engin Baytar'ı bile çileden çıkardı. Abdullah'ın bu hareketi, futbola ve oyuna saygıyı akıllara getirdi. Hocası Ziya Doğan'dan da büyük tepki aldı.

<p><b>Kırılma anı</b>
<p>Şenol Güneş'ten yerinde müdahale
<p>57. dakikada sarı kart gören Engin Baytar, tribünlerin protestosuna uğradı. Bunun üzerine devreye giren Şenol Güneş, oyuncusunu hemen kenara alarak tribünleri yatıştırmasını bildi. Tecrübeli hocanın bu hamlesi hem tepkilerin önünü aldı hem de herkesin futbola dönmesini sağladı.<br/></p></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=946549), [web.archive.org (arşiv bağlantısı)](http://web.archive.org/web/20100203030228/http://zaman.com.tr:80/yazar.do?yazino=946549)
