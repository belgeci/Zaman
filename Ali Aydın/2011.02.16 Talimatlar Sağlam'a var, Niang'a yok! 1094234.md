# Talimatlar Sağlam'a var, Niang'a yok!

*Ali Aydın 2011.02.16*

<td class="columnist-detail">
<p>Süper Lig'de 21. hafta geride kaldı. En çarpıcı gelişme, bundan sonraki yıllarda sürekli hatırlanacak olan Futbol Federasyonu-Beşiktaş arasındaki gerilimdi.</p>
<p>
<div id="haberMetinDiv">
<p>Kimin haklı ya da haksız olduğu polemiğini bir tarafa bırakırsak, TFF ayağından gelen açıklamalar sonrası, ortaya hakemler adına önemli bir sonuç çıktı ve sahaya yansıması anında cevap buldu. TFF Başkanı Mahmut Özgener'in, Beşiktaş-Karabükspor maçının hakemi Mustafa Kamil Abitoğlu'nun ve diğer hakemlerin arkasında artık daha fazla duracaklarını belirtmesi, MHK'nın eksikliğini kapatır gibiydi.
<p> Hakemler, böylesine bir 'güven' açıklamasına ne kadar ihtiyaç duydukları ve desteklenmeleri halinde kural ve talimatları korkusuzca uygulayabileceklerinin mesajını bu hafta sahada verdi. Özgener daha yeni gördü; ancak Sayın Haluk Ulusoy federasyonunun hakemler konusundaki başarısı, Ulusoy'un her dönemde hakemlerin yanından olmasından kaynaklanıyordu. 9 maçın 8'inde kural ve talimatlar sorunsuz uygulandı. Sadece Bucaspor-Konyaspor maçında büyük hatalar yapıldı. Bir önceki hafta Gençlerbirliği deplasmanında hakem kurbanı olan Bucaspor, bu defa hakem hatalarıyla galip geldi. Bu, Konyaspor Teknik Direktörü Ziya Doğan'ın görevinden istifa etmesini beraberinde getirdi.
<p> Kamuoyunun aksine ben Cüneyt Çakır'ın yanlı, taraflı, İzmir sevdalısı bir maç yönettiğini zannetmiyorum. Ancak bu, yönetiminden rahatsız olmadığım anlamına gelmiyor. Çakır'ın çok rahat çıkarttığı kartları bu mücadelede sahaya yansıtmamasının sebebini anlamak mümkün değil. Bucalı Leko tartışmasız direk kırmızı kartla oyun dışı kalması gerekirken 2 gol attı. Konyalı Erdinç'in bariz gol şansından ötürü kırmızı kartla cezalandırılması ve pozisyonun penaltı olarak değerlendirilmesi adil olmayan bir hakem kararıydı. Erdinç bu pozisyonda yerdeydi ve gövdesi yere sürünerek topa doğru gidiyordu. Ayakları kalkmıyor, elleri geriye doğru ve yere yapışıktı. Yani rakibe ve topa en ufak bir temas yoktu. Neden penaltı verildiğinin cevabı yok. Daha da komik olanı Konyalı Ertuğrul'un net, açık, tartışmasız bariz gol şansını engellemeden direkt göreceği kırmızı kart, ikinci sarı karttan kırmızı olarak çıktı. Kişiyi ne kadar çok seversem seveyim, böylesine kararları icra edenleri görünce canım acıyor. Geldikleri konumda hızla irtifa kaybedip yere çakılmalarının kaçınılmaz sonuçlarıyla yüzleşmek zorunda kaldıklarında, geçmişe dönmeye çalıştıklarını ve 'keşke' ile başlayan o acı eleştiriyi kendilerine yapmalarına çok az bir sürenin kaldığını görüyorum.
<p> Türkiye'nin bir numaralı hakemi denilen Çakır, basından da büyük destek aldığı için kesinlikle "Ben neymişim be." psikolojisi içine girmiş. Mısır'ın ve lideri Mübarek'in geldiği durumdan kendisine ders çıkartmalı. Bundan sonra kendisine 'Ne mübarek bir Cüneyt'miş!' dedirtmekten kaçınmalı. Kendisine ve takımlara haksızlık boyutuna varan ve öyle algılanan kararlardan uzak durmalı. Bir ağabey tavsiyesi: Geldiği konumun değerini bilmeli. Gerçekler acıdır ve sonrasında insana büyük ızdırap verir.
<p> Bu hafta hakemler doğru ve dolayısıyla eleştirilen çarpıcı kararlar verdi. Eskişehirli Batuhan büyük bir sorumsuzlukla takımını eksik bıraktı. Bursalı Ozan İpek kendisine ihtiyaç duyulduğu dakikada gördüğü anlamsız 2. sarı kartla eksik rakiple güç dengesini eşitledi. İpek hakeme gösterdiği tepki sonrası, hocasının da oyun dışına çıkartılmasına zemin hazırladı. Ertuğrul Sağlam, "Bizim de duygularımız var, anlık tepkiler gösterebiliyoruz, hemen oyundan atılmak hoş ve doğru değil." dedi. Bu açıklamasının muhatabı hakemler değil. Bu, tamamıyla Ulemberg menşeli Oğuz Sarvan-Yüksel Okçuoğlu talimatı. Bu göndermeler hakemler yerine MHK'ya yapılmalı. Fenerbahçe-Trabzonspor maçını yöneten Bünyamin Gezer, sırf Emre'nin hareketine sarı çıkartmadığı için bekletiliyor. Pazartesi akşamı oynanan Fenerbahçe-Kayserispor karşılaşmasında da Niang hakemin kararını beğenmeyip alkışla protesto etti; ancak Fırat Aydınus'tan sarı kart görmedi. Diğer tarafta Ertuğrul Sağlam alkıştan atıldı. Sonucunda MHK'nın talimatlarını uygulayan Halis Özkahya eleştirilere maruz kaldı. Maçlar, hakemine göre mi yoksa talimat ya da kurallara göre mi oynanacak? Sağlam, talimatlara göre doğru atıldı; fakat "Aynı tepkiyi başka bir takıma mensup kişi yapması halinde cezalandırılacak mı?" diyen Ertuğrul Sağlam haksız mı? Bu, Bünyamin Gezer ya da Bülent Yıldırım'a haksızlık değil mi?
<p> Gezer'in şanssızlığı bu cuma Ulemberg ağabeyin gelmesi sanırım! Devre arası hakem seminerinde Gezer'in Emre'ye göstermediği sarı kart üzerinde örnek verilerek, böylesine durumlarda hakemlerden sarı istenmişti. Oğuz ve Yüksel Bey 'aferin' almak istemiş olacaklar ki hâlâ Gezer'e maç vermiyorlar! Bülent Yıldırım gibi art niyet taşımayan hakemler, büyük takım oyuncularına kırmızı kart gösterdiler diye bekletilirken, büyük takımlardan korkan, onlar aleyhine penaltı veremeyenler maçlara atanıyor. Adalet bunun neresinde, hakemin yöneticisine inancı hangi çizgide? Bilerek ya da bilemeyerek hep yanlış atamalar kafa karıştıran kararlar... Bundan sonraki hakem atamalarında neden-sonuç ilişkisi çıkartılacağından kimsenin şüphesi olmasın.
<p> Biraz da saha sonuçlarına bakalım. Trabzonspor 4 hafta sonra kazandı. Fenerbahçe 4 hafta sonra 2.liği yakaladı. Gaziantep emin adımlarla geliyor, Kasımpaşa umuda yolculuğa yelken açtı. Buca ilk kez düşme hattı üzerine çıktı, Gençlerbirliği 2 haftada topladığı 6 puanla rahatladı. Sivas ile Konya stresi daha fazla yaşamaya başladı, Ankaragücü bu kadar fazla problemlerle uğraşmasına rağmen "Ayakta kalacağız." mesajını verdi. Hafta sonu Beşiktaş-Fenerbahçe derbisi var. Muhtemelen mücadeleye Cüneyt Çakır atanacak. Bugünkü form grafiğine bakıldığında bu karşılaşmanın Kuddusi Müftüoğlu'na verilmesi daha akılcı gibi görünüyor...
<p></p></p></p></p></p></p></p></p></div>
</p>
<a href="http://web.archive.org/web/20110217062354/mailto:aliaydin@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1094234), [web.archive.org (arşiv bağlantısı)](http://web.archive.org/web/20110217062354/http://www.zaman.com.tr:80/yazar.do?yazino=1094234)
