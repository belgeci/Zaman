# Yıldırım, Dany'yi takip etmekte zorlandı

*Ali Aydın 2011.09.17*

<td class="columnist-detail">
<p>G.Antep-Fenerbahçe maçının hakemi Bülent Yıldırım, 90 dakikanın genelinde önemli pozisyonlarda önemli hatalar yaptı.</p>
<p>
<div id="haberMetinDiv">
<p>Yıldırım, 23. dakikada F.Bahçe atağında Cristian Baroni'nin ceza alanı içine yaptığı ortada top G.Antepli Dany'nin eliyle buluştu. Burada yapılacak üç yorum vardı. 1. Top mu ele gitti, yani çarptı mı?. 2. El mi topa gitti, yani elle mi oynadı? 3. Futbolcunun niyeti topun geçmemesini mi sağlamaktı? Burada Dany'nin hareketi net şekilde topun geçmesini önlemekti. Yani bu pozisyonda kasıt olduğundan net penaltı verilmeliydi. Devam ettirdi. Biraz daha ileri gidersek, Dany'nin bu pozisyonda kolunu toptan sakınma şansı vardı. Bu şansı kullanmadı. 26. dakikada bu defa F.Bahçe ceza alanı içinde G.Antepsporlu Popov'un düşmesi var. Bu pozisyonda Yobo'nun, sol ayağıyla rakibinin sol bileğine bir darbesi var. Pozisyon iki F.Bahçeli, bir G.Antepsporlu arasında geçtiği gibi gözükse de başlangıcı net şekilde penaltıyı gerektiriyordu. Yıldırım, burada da 'devam' dedi. 69. dakikada Dany'nin ceza alanı içinde rakibi Bienvenu'ye müdahalesinden dolayı bir penaltı kararı verildi. Bu pozisyonda Dany'nin rakibine hiçbir şekilde müdahalesi yoktu. Sonuç olarak Yıldırım, üç kritik pozisyonda üç yorum hatası yaptı.
<p>Maçın adamı
<p>Kamil Ocak'ta Alex şov
<p>Fenerbahçe'nin kaptanı Alex de Souza için fazla söz söylemeye gerek var mı bilmiyorum. Gaziantepspor karşısında kaçırdığı penaltıyı bir tarafa bırakırsak yıldız futbolcu, Sarı-Lacivertli takımın deplasmanda rahat galip gelmesinde büyük rol oynadı. 
<p>Hayal kırıklığı
<p>Cenk, cepten yiyor!
<p>Gaziantepspor'un geçen yılki başarılı ismi Cenk Tosun, yeni sezonda oynadığı iki maçta da takımına hiçbir katkı sağlayamadı. Cenk, futbolseverler nezdinde kazandığı kredisini cepten yemeye başladı. İlerleyen haftalarda düzelmezse yedek kulübesi onu bekliyor.
<p>Kırılma noktası
<p>Olcan çıktı, Fener uçtu
<p>Dakika 51... Skor 1-1... Gaziantepspor'un golünü atan Olcan Adın'ın sakatlanıp oyundan çıkmasından sonra G.Antepspor orta alandaki hakimiyetini Fenerbahçe'ye devretti. Kaliteli kadroya sahip olan Kanarya da bu dakikadan sonra coştu ve farklı galip geldi.</p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1180645), [web.archive.org (arşiv bağlantısı)](http://web.archive.org/web/20110927194611/http://www.zaman.com.tr:80/yazar.do?yazino=1180645)
