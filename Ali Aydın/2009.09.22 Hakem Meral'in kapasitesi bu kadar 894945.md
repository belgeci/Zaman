# Hakem Meral'in kapasitesi bu kadar

*Ali Aydın 2009.09.22*

<tr><td class="metin" colspan="2" style="padding-top: 20px; padding-left: 5px; padding-right: 10px;">İlker Meral'e kimse kızmasın. Çünkü Meral, ligde yeni yeni tecrübe kazanmaya başlayan bir isim. Burada esas konuşulması gereken konu MHK'nın böyle bir hakemi bu maça vermesi.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> 9. dakikada Elano'nun vuruşunda Ali Güneş'in topu elle çıkarması bariz gol şansıydı. Bu hareket hem penaltı hem de kırmızı kartı gerektiriyordu. Hakem bu pozisyonu görmüş olsaydı, Kasımpaşa maçı 10 kişi tamamlayacaktı. Avrupa Ligi'nde deneme amaçlı uygulanan 6 hakemli yönetim yapılsaydı belki de bu pozisyon doğru olarak yorumlanacaktı. 37'de Baros'un attığı, ancak iptal ettiği golde hem ofsayt yoktu hem de Çek futbolcu topu elle düzeltmemişti. 69. dakikada Keita, taç atışını kullandı, top oyuna girdikten sonra kimseye temas etmeden topa yine kendisi dokundu. Endirekt vuruş kararı doğruydu. Atılıp geçerli sayılan 4 golde de ofsayt yoktu. Gösterilen toplam 6 sarı kartın 3 tanesi hakem kararına itirazdan, ikisi futbolcuların birbirleriyle didişmesinden, biri de bariz gol şansı pozisyonunda gösterildi. Hepsini bir tarafa bırakalım, Keita ve Sancak'ın aynı anda gördüğü sarı kartta Keita'nın rakibine vurmaya teşebbüs ettiği net bir şekilde görüldü. Futbol oyun kurallarında bunun karşılığı vurmaya teşebbüsten kırmızı karttı. Murat Erdoğan'a sadece çimlere vurmasından dolayı gösterdiği sarı kart yanlıştı. Hemen peşinden bu futbolcunun el kol hareketlerinde sarı kartını ikinciden kırmızıya dönüştürememesi düşündürücüydü. aliaydin@zaman.com.tr
<p>Maçın adamı
<p>Gecenin yıldızları Nonda ve Keita
<p>Abdul Kader Keita ile beraber dün akşamki maçın yıldızıydı. İkisi de ikinci yarıda oyuna alındı. 'Gitti' denilen karşılaşmayı Keita ile birlikte çevirmesini bildi. Güzel kurtarışlar yapan Kasımpaşa kalecisi Tolga'nın keyifli bir maç sonrası yaşamasını engelledi. 
<p>Hayal kırıklığı
<p>Ali Güneş'ten müthiş kurtarış!
<p>Bu kadar profesyonel bir futbolcu, bu hareketi nasıl yapar anlamak mümkün değil. Maçın başında kaleye giden topu eliyle çıkardığı hamleyi rakibi yapsaydı ne düşünürdü, bunu merak ediyorum. Profesyonelliğin bu bölümüne asla katılmıyorum. 
<p>Kırılma anı
<p>Maçı, yerinde değişiklikler çevirdi
<p>Galatasaray ikinci yarıya hem yenik hem moralman çökük, psikolojik olarak da darmadağın başladı. Ancak Frank Rijkaard, yine akılcı değişikliğini yaparak gününde olmayan Baros ve Elano'yu oyundan aldı. Nonda ve Keita'yı sahaya sürerek 3 puanı cebine koydu.<br/></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=894945), [web.archive.org (arşiv bağlantısı)](http://web.archive.org/web/20090923195314/http://www.zaman.com.tr:80/yazar.do?yazino=894945)
