# Semih'in son saniye golü ofsayt değildi

*Ali Aydın 2011.09.21*

<td class="columnist-detail">
<p>Karşılaşmanın hakemi Özgür Yankaya, birinci hafta yönettiği İstanbul Büyükşehir Belediyespor-Galatasaray maçından sonra dün gece de başarılı bir müsabakaya imza attı.</p>
<p>
<div id="haberMetinDiv">
<p>Yankaya, maç içinde hatalar yapsa da benzer pozisyonlarda aynı hataları her iki takım aleyhine de yaptı. Ancak burada atlanmaması gereken şey Yankaya, çok az yaptığı hatalarda maç içi standardı yakalamış oldu. Yankaya, fazla düdük çalmayarak oyunun akışını bozmadı. 48. dakikada Manisasporlu Nizamettin Çalışkan'ın çift sarı kartla oyun dışı kalması, doğru bir yorumdu. Bir futbolcu, öncesinde gördüğü bir sarı kart varsa böylesine hareketlerden kaçınmalı. Karşılaşmada tartışılacak çok önemli iki pozisyon, uzatma dakikalarında üst üste gerçekleşti. 90+3'te Manisaspor'un attığı ancak ofsayt gerekçesiyle iptal edilen golde yardımcı hakem Gökhan Memişoğlu haklıydı. Hemen peşinden gelişen pozisyonda bu defa Fenerbahçe'nin Semih'le kazandığı gol, yardımcı hakem Serkan Akarca tarafından ofsayt gerekçesiyle iptal edildi. Bu karar yanlıştı. Ancak çok ince bir pozisyon olduğu için yardımcı hakem Serkan Akarca'ya fazla da haksızlık etmemek lazım. Bunu bizler, televizyon ekranından çok dikkatli şekilde baktığımızda görebiliyoruz. Ancak Akarca'nın böyle bir şansı yoktu.
<p><b>Maçın adamı</b>
<p>Murat Erdoğan, dinamo gibi çalıştı
<p>Manisaspor'un orta sahasında görev yapan Murat Erdoğan, adeta iki kişilik oynadı. Tecrübeli futbolcu, Fenerbahçe'nin pas trafiğini bozan isimdi. Murat, maçın sonlarına doğru oyundan alınmasına rağmen 10 kişi kalan takımının kazandığı 1 puanda büyük rol oynadı.
<p><b>Hayal kırıklığı</b>
<p>Semih, ilk 11'e alışamadı
<p>Fenerbahçe'nin bu sezon ilk onbirde oynama şansı yakalayan Semih Şentürk, aldığı formayı çabuk kaybedecek bir görüntü çiziyor. Dün gece vasatın altında bir performans sergileyen Semih, gol yollarında etkisiz kaldı. Direkten dönen topu dışında rakip kaleyi hiç zorlayamadı. 
<p><b>Kırılma noktası</b>
<p>F.Bahçe'nin iptal edilen golü
<p>Dakika 90 +4... Skor 1-1...Alex'in ceza alanı dışından vuruşu kaleci İlker'den döndü. Pozisyonu takip eden Semih Şentürk, meşin yuvarlağı ağlarla buluşturdu. Ancak maçın hakemi yardımcısı Serkan Akarca nizami golü ofsayt gerekçesiyle iptal etti.
<p></p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1182024), [web.archive.org (arşiv bağlantısı)](http://web.archive.org/web/20111229091336/http://www.zaman.com.tr:80/yazar.do?yazino=1182024)
