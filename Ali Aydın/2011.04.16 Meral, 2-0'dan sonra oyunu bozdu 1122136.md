# Meral, 2-0'dan sonra oyunu bozdu

*Ali Aydın 2011.04.16*

<td class="columnist-detail">
<p>Karşılaşmanın hakemi İlker Meral, sonuca etki edecek bir hata yapmasa da çok çelişkili kararlar verdi.</p>
<p>
<div id="haberMetinDiv">
<p>Meral, 2-0'a kadar olan bölümünde üst düzey bir yönetim gösterdi. Jedinak'ın attığı golden sonra mücadele içi standardına uymayan kararlarıyla oyunu bozmaya başladı. Meral, 23. ve 39. dakikalarda Aykut'un Nihat'a, Necip'in de Serkan Çalık'a kendi ceza alanlarındaki müdahalelerinde devam kararı verdi, bu doğruydu. 78. dakikada Beşiktaş'ın Almeida ile attığı golün ofsayt olarak değerlendirilmesi yerindeydi. Çünkü top Almeida'ya gelmeden önce Siyah-Beyazlı futbolcu ofsayttaydı. Meral, topsuz alandaki faulleri önünde olmasına rağmen cezalandırmadı. Avantajları güzel uyguladı. Ancak 60. dakikada Beşiktaş ceza sahasında Murat Kalkan, 'penaltı beklentisi içinde kendisini yere attı' yorumundan dolayı aldatmaya yönelik hareketten sarı kart gördü. Bu pozisyonda karar doğru veya yanlış, önemli değildi. Ama sarı kart kararı verildi. 89. dakikada bu defa Simao, G.Birliği ceza alanında penaltı beklentisiyle kendisini yere attı; ancak kart görmedi. İlker Meral'in art niyetli olduğunu sanmam; fakat Murat Kalkan'a aynı pozisyondan dolayı sarı kart gösteriyorsanız, ev sahibi takım oyuncusuna da sarı kart çıkartmanız lazım. 
<p>
<p><b>Maçın adamı</b>
<p>Simao, performansını yükseltiyor
<p>Beşiktaş'ın Portekizli yıldızı Simao Sabrosa, dün gece çok çalıştı. Deneyimli futbolcu, attığı gol de dahil tüm pozisyonların içindeydi. Ancak çabası galibiyeti getirmedi. Son bölümde kazanılan frikikte topun başına geçti, vuruşunda İnönü 'gol' diye ayağa kalktı; ancak top az farkla dışarıya çıktı.
<p><b>Hayal kırıklığı</b>
<p>İsmail protesto edildi
<p>Siyah-Beyazlı ekibin sol kanattaki genç futbolcusu İsmail Köybaşı, ilk golde yaptığı asistin dışında hiçbir varlık gösteremedi. İsmail, mücadelenin son bölümünde de taraftarı tarafından protesto edildi. Geleceğin yıldızları arasında gösterilen İsmail, bir an önce kendisini toparlamalı.
<p><b>Kırılma noktası</b>
<p>Jedinak sahneye çıkınca
<p>Dakika 62... Beşiktaş 2-0 önde... Jedinak, serbest vuruştan attığı golle takımını umutlandırdı. Gençlerbirliği, bu golden on dakika sonra Mustafa Pektemek'le beraberliği sağladı. Avustralyalı Jedinak, İnönü Stadı'nda Başkent temsilcisini ayaklandıran, Kartal'ı yıkan isim oldu. </p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1122136), [web.archive.org (arşiv bağlantısı)](http://web.archive.org/web/20110426082155/http://www.zaman.com.tr:80/yazar.do?yazino=1122136)
