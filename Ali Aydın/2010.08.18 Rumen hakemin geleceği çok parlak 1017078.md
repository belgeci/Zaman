# Rumen hakemin geleceği çok parlak

*Ali Aydın 2010.08.18*

<tr><td class="metin" colspan="2" style="padding-top: 20px; padding-left: 5px; ">Müsabakanın Rumen hakemi Ovidiu Alin Hategan, kumaşı parlak, ilerisi için umut vaat eden bir isim.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Genç isim, maç içinde kabul edilebilir faul yorum hataları yapsa da sonuca etki edecek ya da futbolcuları sinirlendirecek düdükler çalmadı. Avantajları doğru uyguladı. Faul yorumlarında başarılıydı. Özellikle pozisyona göre aldığı yerler, kondisyonuyla birleştiğinde az hata yapmasına ve doğru kararlar vermesine sebep oldu. Helsinki özellikle ilk dakikalarda taktiksel anlamda çok sert oynadı.
<p> Hategan, bunu çözerek 6. dakikada rakip De Mattia'ya gösterdiği sarı kartla oyunun kontrolünü eline aldı. Böylesine hamlelere izin vermeyeceğini de gösterdi. Sonuç olarak Rumen hakem Hategan, UEFA'nın verdiği şansı iyi değerlendirdi. Bu hakemi muhtemelen Avrupa Ligi grup maçlarında seyredeceğiz. Bu arada maçı anlatan spiker, bir pozisyon yorumunda yanılgıya düştü. Kuralları, izleyenlerin doğrusunu bilmesi adına özellikle belirtmek gerekiyor. Beşiktaş ceza alanında Siyah-Beyazlıların kullandığı serbest vuruşta top ceza sahasını terk etmeden oynandı. Spiker, "Bu aut atışı değil, ofsayttı. Onun için hakem oyunu kesmemeliydi. Yardımcı hakem yanıldı." dedi. Doğru olan spiker arkadaşımızın söylediği değil, yardımcısı ve hakemin verdiği karardı. Çünkü müdafaa eden takımın ceza alanında kullandığı direkt ya da endirekt vuruşlarda ikinci kez topla oynanması için atışı kullanan oyuncudan sonra topla temas edenin ceza sahasında topla oynaması gerekir.?
<p>Maçın adamı
<p>Quaresma'dan bir gol, bir asist
<p>Beşiktaş'ın yıldızı Quaresma, dün akşam da herkesi kendine hayran bıraktı. Hilbert'in kafayla attığı golde Tabata'yı topla buluşturması, yalnız onun yapabileceği bir ustalıktı. Quaresma'nın Guti'nin pasıyla kaydettiği gol, muhtemelen UEFA tarafından da turun golü seçilecek. 
<p>Hayal kırıklığı
<p>Dawda Bah saç baş yoldurdu
<p>Helsinki'nin tecrübeli futbolcusu Dawda Bah, Beşiktaş'ın ataklarını önlemekte zorlandı. Bah, takımının iki farklı yenilgisine sebep olan isimdi. Savunmadaki arkadaşlarıyla anlaşamadı, kademe anlayışında sınıfta kaldı. Acemi görüntülerle sık sık rakiplerini defansın arkasına kaçırdı.
<p>Kırılma anı
<p>İkinci gol, maçı kopardı
<p>İlk golün asistini yapan Portekizli Ricardo Querasma, Guti'nin mükemmel asistiyle buluştuğunda herkesi heyecan sarmıştı. Akılcı ve teknik olarak alkışlanacak vuruşu, maçı koparan hareket oldu. Rövanş için büyük avantaj elde eden Beşiktaş'ta geceye damgasını vuran isim oldu. </p>
</p></p></p></p></p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1017078), [web.archive.org (arşiv bağlantısı)](http://web.archive.org/web/20101018180514/http://www.zaman.com.tr:80/yazar.do?yazino=1017078)
