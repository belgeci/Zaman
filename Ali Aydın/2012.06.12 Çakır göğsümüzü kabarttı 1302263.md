# Çakır göğsümüzü kabarttı

*Ali Aydın 2012.06.12*

<td class="columnist-detail">
<p>Yıl 1980... O zaman Avrupa Şampiyonası başka bir statüyle oynanıyor.</p>
<p>
<div id="haberMetinDiv">
<p>O zamanki turnuvada Hilmi Ok ilk Türk hakemi olarak yer alıyor. 16 sene sonra yıl 1996... Bu defa Ahmet Çakar, Türk hakemliğini Avrupa Şampiyonası'nda temsil ediyor. Ne büyük bir tesadüf ki, yine 16 yıl sonra bu defa Cüneyt Çakır, yine aynı turnuvada yardımcı ve ilave yardımcı hakemleriyle beraber Türk hakemliğini temsil etme başarısını gösteriyor.
<p>Ok ve Çakar, katıldıkları turnuvada birer maç yönetirken Çakır, turnuvanın hemen başında ilk müsabakaya çıkıyor. Dün gece izlediğimiz Çakır ve yardımcıları, turnuvada oynanan ilk 8 karşılaşmanın ilk üç hakemi arasına giren önemli ve göğüs kabartan bir performans sergiledi. Hızlı, tempolu, kasti olmayan ancak bol faullü maçta kararlarındaki başarı oranı yüzde yüz isabetliydi desek abartmış olmayız. O kadar hızlı bir mücadele oldu ki, maç içinde kendisini yere atan futbolculara prim tanımadı. Daha doğrusu bu hızlı pozitif oyun içinde doğru faullerle faul olmayan temasları ya da faul kazanmak için kendini yere atmaları çok iyi süzdü ve ayırt etmesini bildi. Atılan üç gol öncesi, faul pozisyonları vardı diye birçok hakem düdük çalabilirdi. Ancak Cüneyt Çakır, yardımcı hakemleri Bahattin Duran ve Tarık Ongun'un da oyuna başarılı, pozitif katkıları eklenince harika kararlara imza attı.
<p>İlave yardımcı hakemler Bülent Yıldırım ve Hüseyin Göçek'in de maça oldukça iyi konsantre oldukları görüldü. Sorumluluk alanlarında kendilerinin vereceği pozisyonlar yaşasalar da maça olan konsantrasyonları doğru karar verebileceği izlenimini meydana getirdi. Çakır, dünkü maçta gösterdiği iki sarı kartta da son derece haklı, göstermediği kartlarda da doğruyu yaptı.
<p>Sonuç olarak baktığımızda ve ilk 8 maçı yöneten diğer hakemlerle kıyas yaptığımızda Çakır'ın dünkü performansı çeyrek final, hatta yarı final yönetebilecek düzeydeydi. Dikkat ederseniz hakemimiz, oyunu kesmemeye özen gösterdi ve bunda da çok başarılı oldu. Saha içinde kendisini kaybettirdi. Buradaki doğruluk da maçta bir hakemin maç içinde gözükmemesi; seyir zevki, futbol kalitesi ve pozisyon zenginliği açısından çok önemli. Böylesine bir yönetim doğru bir hakemlik misyonudur. Bundan iyisi bi yarı final, ya da final maçı yönetmektir. Kendisiyle gurur duyduk. Ne diyelim, 5 hakemimizi de Allah nazardan saklasın ve yollarını açık eylesin. </p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1302263), [web.archive.org (arşiv bağlantısı)](http://web.archive.org/web/20120704125521/http://www.zaman.com.tr:80/yazar.do?yazino=1302263)
