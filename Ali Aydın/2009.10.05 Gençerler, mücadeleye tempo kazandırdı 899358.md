# Gençerler, mücadeleye tempo kazandırdı

*Ali Aydın 2009.10.05*

<tr><td class="metin" colspan="2" style="padding-top: 20px; padding-left: 5px; padding-right: 10px;">Öncelikle sahada olan tüm futbolcuları centilmenliğinden dolayı kutlamak lazım. Hemen hemen rakiplerinin tüm sakatlıklarında, oyunu yavaşlatıp topu dışarı atma nezaketini gösterdiler.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Hal böyle olunca da hakem Koray Gençerler, rahat bir maç yönetti. Gençerler, kendinden emin şekilde avantaj kurallarını iyi uyguladı. Faul yorumlarında çoğu kez başarılıydı. Oyunu önemsiz faullerle kesmemesi mücadeleye tempo kazandırdı. Dolayısıyla topun oyunda biraz daha fazla kalmasına zemin hazırladı. İkili mücadelelere müsaade etti. Topa müdahale ile rakibe müdahaleyi net şekilde ayırdı. Hatalı birkaç yorumu da olmadı değil. 29. dakikada Uğur'un direğe vurup dışarı giden pozisyonunda ofsayt yoktu. 56. dakikada Metin'in aşırtma vuruşunda ofsayt bulunmuyordu. 68'de Semavi'nin direkten dönen topunun başlangıcında Ceyhun, Servet'ten topu oyun kuralları içinde yatarak aldı. Aktardığı pasta da ofsayt yoktu. 75'te Nonda'nın penaltı beklediği pozisyonda devam kararı doğruydu. Atılan ve geçerli sayılan üç gol de temizdi. 90+3'te Arda'nın vuruş öncesinde kalkan ofsayt bayrağı ve golün iptali yerinde bir karardı. Özellikle 2 numaralı yardımcı hakem Ekrem Kan, çok başarılı örnek bir maç yönetti. Balık sırtı dediğimiz ofsayt pozisyonlarında ve önündeki faul kararlarında olağanüstü başarılıydı. Sonuç olarak futbolda favorinin her zaman kazanamayacağı gerçeği bir kez daha ortaya çıktı. Gündüz oynanan maçlarda ligin namağlup 4 takımından ikisi G.Saray ve Eskişehirspor mağlup oldu.
<p>Maçın adamı
<p>Ceyhun, gençlere taş çıkarttı
<p>İlerleyen yaşına rağmen gençlere nazire yaparcasına bir mücadele ortaya koydu. Tecrübe, deneyim, futbol bilgisi ve kaptanlık bandının vermiş olduğu ağırlığı başarıyla taşıması Ceyhun'u maçın yıldızı yaptı. Tecrübeli futbolcu, Milli Takım'a seçilmesinin isabetli olduğunu da gösterdi.
<p>Hayal kırıklığı
<p>Milan Baros, kötü günündeydi 
<p>Keita, Nonda, Baros derken, Rijkaard'ın tercih ettiği isimdi. Ancak kale yerine dışarı attığı toplarla herkesi şaşkınlığa uğrattı. Baros, öylesine kötü bir performans sergiledi ki, kenarda Rijkaard'a tribünlerde de Galatasaray taraftarına adeta saç baş yoldurdu. Dün çok kötü günündeydi.
<p>Kırılma anı
<p>Top boş kaleye gitmeyince...
<p>54. dakikada Milan Baros, golcü kimliğine yakışmayan bir vuruş yaptı. Yaklaşık 10 metreden bomboş kale yerine topu dışarı atarak 1-0 öne geçebileceği ve belki de maçı koparabileceği vuruşu yapamadı. G.Saray'ın farklı mağlup olmasına zemin hazırladı. <br/></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=899358), [web.archive.org (arşiv bağlantısı)](http://web.archive.org/web/20091006060603/http://zaman.com.tr:80/yazar.do?yazino=899358)
