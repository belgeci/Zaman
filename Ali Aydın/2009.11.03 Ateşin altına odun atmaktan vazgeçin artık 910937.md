# Ateşin altına odun atmaktan vazgeçin artık

*Ali Aydın 2009.11.03*

<tr><td class="metin" colspan="2" style="padding-top: 20px; padding-left: 5px; padding-right: 10px;">11. haftayı geride bıraktığımızda, karşımıza hiç de iç açıcı olmayan tablolar çıktı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Yetkili kurullar verdikleri veya vermedikleri cezalarla, tribünler yaptıkları çirkin tezahürat ve eylemlerle, takım sorumluları, sınırları aşan söylemleriyle, hakemler verdikleri ve sonuca etki eden yanlış kararlarıyla, basın mensuplarının çoğunluğu kural ve talimatlardan bihaber olup, kulaktan dolma bilgilerle, biliyormuş gibi görünüp yanlış/yanlı yorumlar yapmasıyla, ateşin altına odun attılar.
<p>Birçok şeyde olduğu gibi, futbolun kötü yanlarıyla mı beslenmeye başladık dersiniz? Toparlanmalıyız, hem de hemen. Bu gidişin elimizdeki güzel şeylerin yok olmasına neden olacağını, bu nedenle bu hafta çoğu maçın az sayıdaki tribünlere oynandığını görmeliyiz.
<p>D.Bakır kulübü başkanı, kendilerine ırkçı söylemler yapıldığını ve hakemlerin organize olup kendilerine tavır aldıklarını, bu yüzden bu haftaki G.Saray maçına çıkmayacaklarını söylüyor. Maç sonu akredite kartı bile sahte olan ve hakeme saldıran kendi şoförü, yönetici mi bilinmez. Çıkıp, bir şeyler söylemeye çalışan başkan, kendi sorumluluğunu yerine getirmediğinin farkına varamıyor. Sen kendi sorumluluğunu yerine getirip en azından, şoförünü işten at veya yönetici ise istifa ettirip haklı ol ki, spor kamuoyu arkanda olsun. Ama başkanın haklı olduğu kararlar var. İki önemli oyuncusu, uydurulan kartlarla cezalı duruma düşürüldü ve G.Saray maçında oynamayacak. Maçın hakemi, yorum hatalarını yönettiği hemen her maçta çok fazla yapabilen bir hakem. Ama bu hakemin verdiği kararları, genelleme olarak algılarsanız, burası yanlıştır. TFF Başkanı Mahmut Özgener ve MHK Başkanı Oğuz Sarvan'ın, yönetmekle ve sahiplenmekle yükümlü olduğu hakemlerin, organize olup D.Bakır'ı küme düşürmek isteyip istemediklerini, yazılı değil, sözlü olarak açıklamaları lazım.
<p>Hakemler artık kafalarına göre maç yönetmeyi bırakıp, özellikle disiplin uygulamalarındaki hata ve çifte standartlarını masaya yatırmalılar. Bu zamana kadar hep hata yapıyorlar şeklindeki bakış açısını, artık yönetici ve takımlara göre karar veriyorlar bakış açısına çevirtmeye, kimsenin hakkı yok. En son Bünyamin Gezer gibi elit hakemine bilerek ya da bilmeyerek sahip çıkmayan MHK'nin, D.Bakır başkanının organize suç işlenerek takımının düşürülmesi için bilerek sahaya çıktıkları iddiası karşısında ne gibi bir adım atacağı merak ediliyor. İster misiniz şimdi de Süleyman Abay bir gazeteye röportaj versin? Abay'ı da kurda kuşa yem etsinler.
<p>Geçen hafta Bünyamin Gezer maç öncesi olayların sona ermesinden sonra, kural dersi verircesine derbi maçını talimatlara göre nasıl oynattıysa, bu hafta da G.Saray-Sivas maçında Bülent Yıldırım kuralın gereğini yaparak, anlamak istemeyenlere, bir ders daha verdi. KURAL 12 de, 'Kalecinin kendi ceza alanında aşağıdaki 4 ihlalden birini yapması halinde rakip takım lehine bir endirekt vuruş verilir.' der. Tanımlanan 4 ihlalden birinde de, "Topu oyuna bırakmadan önce eliyle 6 saniyeden daha uzun süre kontrol ederse." der. Bu maçta, o pozisyonda Petkoviç topu oyuna sokmadan önce yaklaşık 13 saniye elinde tutmuş. Demek bu kurala göre hakem doğru düdük çalmış, Petkoviç'in dolayısıyla Sivas'ın aleyhine endirek vuruş vermiş, yorum içinde doğru olarak kartta kullanmamış, kuraldaki yasağı, rakibe avantaj olarak sunmuş. Tabiî ki bazıları, 'Mağlup durumdaki kaleci bunu neden yapsın?' gibi, takıma ve skora göre yorumlar yapıyor. Kural, kuraldır. Alışılagelmişin dışına çıktığınızda hakem olarak önce tepki alırsınız, sonradan örnek gösterilirsiniz. Verilen karar doğru, tebrik ediyorum. Ama hakeme şu soruyu ben sormak isterim doğrusu. Peki aynı maçta skor ve takım tersi olsaydı, o düdüğü yine çalar mıydın?
<p>Bu sorunun cevabı, söylemle değil, sahadaki uygulamayla verilecek. Bekleyip, göreceğiz. Ama bu hakem aynı kararı, aynı şekilde verebilir diye düşünüyorum. Tıpkı Bünyamin Gezer gibi.
<p>Bu arada Sivasspor'un yeni teknik direktörü Muhsin Ertuğral'ı da, maç sonrasında yaptığı sıra dışı açıklamasından dolayı kutluyorum. Bakalım o da Riijkard gibi ilk intibasından sonraki yaşadıklarından dolayı söylemlerinden dönecek mi?
<p>Umarım, o kendini bize uydurmak yerine, bizi kendisine uydurmak için azimle dik duruşunu bozmaz. <br/></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=910937), [web.archive.org (arşiv bağlantısı)](http://web.archive.org/web/20091104094743/http://www.zaman.com.tr:80/yazar.do?yazino=910937)
