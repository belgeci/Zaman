# Abitoğlu, disiplin uygulamasında hatalıydı

*Ali Aydın 2010.03.14*

<tr><td class="metin" colspan="2" style="padding-top: 20px; padding-left: 5px; ">Karşılaşmanın hakemi Mustafa Kamil Abitoğlu, haklı olarak tatil ettiği Diyarbakırspor-Bursaspor maçından sonra görev aldığı bu maçta teknik kararlar anlamında başarılı bir maç yönetti.</td></tr><tr><td class="metin" colspan="2" style="padding-top: 20px; padding-left: 5px; "><p>Ancak, disiplin uygulamalarında hata yapması, neticeye etki edebilecek yorumlamalardı. İyi niyetin olmadığı oyunda topu sahada fazla tutma isteği bazı pozisyonlarda sıkıntı yaşamasına sebep oldu. Avantaj uygulamaları yerindeydi. Ancak ceza alanı içine gönderilen toplarda itme ve çekmeleri iyi süzemedi.
<p> Örneğin F.Bahçe'nin kullandığı kornerde Lugano-Tozo arasındaki itişme yoruma açıktı. Kart yorumlarında hatalar yaptı. Oysa 10. dakikada F.Bahçe ceza alanı içinde Lugano-Mustafa Pektemek pozisyonunda devam kararı doğruydu. Ancak penaltı beklentisiyle kendini yere atan G.Birliği'nden Pektemek'e neden kart göstermediği anlaşılır gibi değildi. Aykut Demir'in, Gökhan Gönül'e pozisyon gereği yaptığı müdahale kırmızı karta çok yakın olsa da sarı kart gösterdi. Hemen bir dakika sonra Gökhan Gönül, rakibine topla oynama şansı yokken yaptığı ve kesin sarı kart gerektiren pozisyonda eline cebine atmadı. 43'te Andre Dos Santos'un Cem Can'ın ayağına basması, 44'te de yine Dos Santos'un bu defa Orhan Şam'a attığı dirsekle dudağının patladığı pozisyonda kartına hiç başvurmaması düşündürücüydü. Hemen hemen her pozisyonda topu rakibine kaptıran Emre Belözoğlu'nun rakibini ayaklarıyla makasa alıp sadece tek kartla maçı bitirmesi de yine de yorum hatasıydı. Yardımcı hakemlerin içinde en başarılısı ise Serkan Akarca'ydı.

<p><b>Maçın adamı</b>
<p>Kaleci Volkan, bir adım öne çıktı 
<p>Sahada sergilenen vasat futbol, takımların pozisyon üretkenliğini zayıflattı. F.Bahçe'nin kalecisi Volkan Demirel, atılan iki şutu önemli reflekslerle bertaraf ederken, belki de takımına 1 puan kazandırdı. Ancak gecenin sonunda arkadaşlarıyla beraber o da sahadan üzgün ayrıldı.

<p><b>Hayal kırıklığı</b>
<p>Mehmet Topuz vasatı aşamadı
<p>F.Bahçe'nin sezon başında uzun uğraşlar neticesi renklerine bağladığı Mehmet Topuz, vasatı aşamadı. Kanarya'nın orta alanda ofansif oyununa katkı sağlamasını beklediği Topuz, takım arkadaşları gibi iyi futbol oynayamadı ve kendisine atılan pasları golle neticelendiremedi.

<p><b>Kırılma anı</b>
<p>Direkten gelen hüsran...
<p>Dakika 80... Maç 0-0... Gökhan Ünal'ın kafa vuruşu F.Bahçe'nin şanssızlığı, G.Birliği'nin şansıydı. Vederson'un penaltı noktası üzerine gönderdiği topa Gökhan vurdu, meşin yuvarlak yan direkten döndü. Tribünler bu pozisyonda gol diye ayağa kalkıp, hüsranla yerine oturdu. <br/></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=961452), [web.archive.org (arşiv bağlantısı)](http://web.archive.org/web/20100316061817/http://zaman.com.tr:80/yazar.do?yazino=961452)
