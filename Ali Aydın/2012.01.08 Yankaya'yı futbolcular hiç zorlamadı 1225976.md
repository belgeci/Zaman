# Yankaya'yı futbolcular hiç zorlamadı

*Ali Aydın 2012.01.08*

<td class="columnist-detail">
<p>Karşılaşmanın hakemi Özgür Yankaya, tartışılabilecek net bir hata yapmadı.</p>
<p>
<div id="haberMetinDiv">
<p>Gösterdiği sarı kartlarda haklıydı. Her iki takım futbolcularının iyi niyetli oluşu kendisini zorlayacak futbolcu profilinin oluşmamasına neden oldu. Bu da özellikle ceza alanı içinde zor pozisyonlara yakalanmamasının en önemli nedeniydi. Yankaya'nın yardımcı hakemleri İsmail Şencan ve Mehmet Cem Hanoğlu da üst düzey başarılı bir müsabaka çıkartınca ortaya zevkli, kaliteli ve bol gollü bir karşılaşma çıktı. Bu arada Samsunspor'un taraftarını kutlamamak elde değil. İlk kez 19 Mayıs Stadı'nı hıncahınç doldurup takımlarını desteklediler. Tabii ki bir tebrik de G.Saray Teknik Direktörü Fatih Terim ve futbolcularına. Özellikle ikinci yarıdaki bu kadar güzel futbolla dört golü bulmaları, futbol adına çok güzel bir geceydi. Bu maçın başka bir özeti de Samsunspor'un ilk yarıda oynadığı futbolu ikinci yarıya taşıyamaması ve skoru koruma yolunu seçmesi. Kırmızı-Beyazlılar, bir de karşısındaki takımın G.Saray olduğunu unutunca dört golü kalesinde görmesi kaçınılmaz oldu. 
<p><b>Maçın adamı</b>
<p>SELÇUK, GALİBİYETE İNAN'DI G.Saray'ın bu sezon en kazançlı işlerinden biri, Selçuk İnan'ı kadrosuna katmak oldu. Gün geçtikte başarısının üstüne koyarak yoluna devam eden yıldız oyuncu, dün gecenin de kahramanı olmayı başardı. Milli futbolcu, attığı gol ve sahada ayak basmadık yer bırakmayarak galibiyetin mimarı oldu.
<p><b>Hayal kırıklığı</b>
<p>SABRİ ÇIKTI, OYUN DÖNDÜ Eboue'nin Afrika Kupası'na gitmesinden sonra ilk onbir şansı bulan Sabri Sarıoğlu, bu fırsattan yararlanamadı. İlk 45 dakikada yaptığı hatalarla takımının 2-0 geriye düşmesiyle suçlanan oyuncu, sanki şanssız gününde gibiydi. İlk yarı bittiğinde ise hocası tarafından yedek kulübesine çekildi.
<p><b>Kırılma noktası</b>
<p>TERİM'İN HAMLELERİ maçı çevirdi Takımı ilk yarıyı 2-0 geride bitiren Fatih Terim, ikinci 45 dakikadaki değişiklikleriyle oyunda dengeyi kurdu. Ve Cim Bom, ikinci yarıda dört gol buldu. Futbolcularını coşturan başaran Terim, müsabakayı kazanmasının yanında, öğrencilerine, "Geriye de düşsek, biz artık kazanıyoruz." inancını aşıladı.
<p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1225976), [web.archive.org (arşiv bağlantısı)](http://web.archive.org/web/20120109082201/http://www.zaman.com.tr:80/yazar.do?yazino=1225976)
