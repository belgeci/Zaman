# Özkahya, adil ve cesur davranamadı

*Ali Aydın 2010.11.28*

<td class="news-spot">
<p>Geçen haftanın başarılı ismi Halis Özkahya, dün adil ve cesaretli değildi.</p>
<p><p>Alex'e göstermediği değil, çıkartamadığı kırmızı kartın altında ezildi, ardından ezdi! Aklı, 29. dakikadaki bu pozisyonda kalan Özkahya, ondan sonraki hemen hemen tüm kararlarda yanlış yaptı. 48. dakikada Gökhan Gönül, rakibi Ekrem'den sıyrıldığı anda bomboş durumda orta yapacakken faule maruz kalıyor. Bu bölümde Ekrem'in sarı kart görmesi gerekirken oyun devam ettiriliyor. Buna kızan Gökhan Gönül, hemen devamındaki pozisyonda cezayı kendisi kesiyor! Sinirinden öndeki rakibine arkadan sert bir müdahale yapıyor. Kırmızı kartını bile düşünebileceği pozisyon sonrası Gökhan Gönül sararıyor. Akabinde Alex'i atamayan, tribünlere şirin gözüken Özkahya, taraftarlarca olumsuz sözlere maruz kalıyor. 46. dakikada Efe'ye sarı kart gösteren Özkahya, yine bu kararından dolayı Efe'nin Alex'i arkadan tutup düşürdüğü pozisyonda ikinci sarısına başvuramıyor. 78. dakikada doğru ya da yanlış bir penaltı veriyor. Bu penaltıya çok itiraz ediliyor ve bunun devamında Ekrem çift sarı karttan oyun dışı kalıyor. Neden bu kadar itiraz var derseniz; Özkahya'ya maç içi kararlarından dolayı Büyükşehirli futbolcular inancını yitirmişti. ali­ay­din@za­man.com.tr</p>
<a href="http://web.archive.org/web/20101130064330/mailto:aliaydin@zaman.com.tr">
</a></p></td>

Kaynak: [zaman.com.tr](http://zaman.com.tr/yazar.do?yazino=1057924), [web.archive.org (arşiv bağlantısı)](http://web.archive.org/web/20101130064330/http://zaman.com.tr/yazar.do?yazino=1057924)
