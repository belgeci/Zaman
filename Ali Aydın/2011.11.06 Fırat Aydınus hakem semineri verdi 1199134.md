# Fırat Aydınus hakem semineri verdi

*Ali Aydın 2011.11.06*

<td class="columnist-detail">
<p>Dün gece Türk Telekom Arena'da futbol hakemliğinin semineri verilir gibiydi. Hem hakem Fırat Aydınus, hem de yardımcılarını 'Allah nazardan saklasın' desek yeridir.</p>
<p>
<div id="haberMetinDiv">	
				<p>Aydınus, maçın başında otoritesini sahaya yansıtarak oyunu ve futbolcuları tümüyle kontrolüne aldı. Aydınus, futbolculardan biraz daha fazla koşarak doğru yerler tutunca verdiği kararlar, çoğu maçta görülmedik şekilde yüzde yüz oranına ulaştı. Faul ya da penaltı beklentisi içinde kendisini yere atan futbolculara prim tanımadı. Oyunu kesmeyerek avantajları uyguladı ve devamında gösterdiği sarı kartlar yerindeydi. Bu da oyuna aşırı tempo ve mücadeleyi getirdi. Aydınus'un, futbolcu sağlığına önem vermesi de örnekti. Gösterdiği 6 sarı kartın hepsi doğruydu. Özellikle 45. dakikada Moritz'in G.Saray ceza alanı içinde Muslera tarafından düşürülmesinde verdiği penaltı kararı doğruydu. Ve bu pozisyonda sarı kartını kullanması da yerindeydi. Sonuç olarak hakem Fırat Aydınus ve yardımcıları Serkan Ok ve Aleks Taşçıoğlu bu kadar tartışılan haftalarda hakemlere ve Merkez Hakem Kurulu'na (MHK) derin bir soluk aldırttılar. Kutlamak lazım. Bu başarının altında Aydınus ve yardımcılarının oyuna aşırı motivasyon ve konsantrasyonlarının etkisi vardı. Ve hakem üçlüsünün son haftalarda yükselen bu grafiği diğer tüm hakemler için de örnek alınıp uygulanmalı. 
<p>
<p><b>Maçın adamı: Semih 'Kaya' gibi
<br/>
</b>Galatasaray'ın yıldız adayı Semih Kaya, iki haftadır oynadığı futbolla olumlu not alıyor. Genç oyuncu, Mersin İdman Yurdu'nun forveti Mert Nobre'ye adım attırmadı. Uzun süre sakatlıklarla boğuşan; ancak yılmayan Semih, Sarı-Kırmızılı takımın hocası Fatih Terim'in verdiği şansı iyi kullanıyor.
<p><b>Hayal kırıklığı: Elmander saç baş yoldurdu <br/>
</b>Galatasaray'da, Milan Baros'un yokluğunda gol umudu olan Johan Elmander, dün gece birçok gol pozisyonuna girdi. Ancak İsveçli forvet hünerlerini sahaya yansıtamayınca son vuruşları da yapamadı. Bu da Cim Bom'un Mersin İdman Yurdu karşısında puan kaybetmesine yol açtı.
<p><b>Kırılma noktası: Nduka'nın kaçırdığı fırsat <br/>
</b>İlk yarının son dakikasında Cim Bom'un kalecisi Muslera'nın kurtardığı penaltı sonrası ikinci devrede de bu defa Nduka, Galatasaray defansı ve Uruguaylı file bekçisini geçti. Müsait pozisyonda topu üst direğe nişanlayınca Mersin İdman Yurdu, ikinci kez gol şansını kaybetti.</p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1199134), [web.archive.org (arşiv bağlantısı)](http://web.archive.org/web/20111107141510/http://zaman.com.tr:80/yazar.do?yazino=1199134)
