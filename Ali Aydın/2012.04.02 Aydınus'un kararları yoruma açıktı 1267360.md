# Aydınus'un kararları yoruma açıktı

*Ali Aydın 2012.04.02*

<td class="columnist-detail">
<p>Maçın FIFA kokartlı hakemi Fırat Aydınus, dün akşam yoruma açık zor pozisyonlarda birçok tartışmalı karar verdi.</p>
<p>
<div id="haberMetinDiv">
<p> Aydınus, avantajları çok iyi oynattı. Ancak sarı kartlarda ve bazı pozisyonlarda vermediği kararlar ile tepki çekti. 7'de Alex'in Serkan'a müdahalesinde Serkan'ın süpürücü hamlesi Alex'in yerdeki sabit ayağının altına gidiyor. Sadece faul kararı doğruydu. 15. dakikada Gökhan'ın, 67. dakikada Baroni'nin Alanzinho'ya net sarı kartlık müdahaleleri var. Avantaj sonrası her iki pozisyonda da sarı kartını kullanmaması yanlıştı. 28. dakikada Selçuk Şahin'in kendi ceza alanı içinde topa vurduktan sonra direkt Burak Yılmaz'ın kaval kemiğine tabanıyla teması var. Bu pozisyon kontrolsüz bir şekilde topa vurduktan sonra rakibe temastı. Selçuk, ayağını kaçırabilirdi. Tartışılabilecek pozisyonda Trabzonspor lehine penaltı kararı verilebilirdi. 41. dakikadaki Baroni'nin attığı gol, hakemin aldığı sorumluluk sonrası re'sen devam kararı demesinden geldi. Bu pozisyonda verilen gol kararı doğruydu. İlk devrede Gökhan'ın Olcan Adın'a ceza alanı içersinde yaptığı hareket penaltıyı gerektirirdi. Aynı şekilde bu defa Trabzonspor ceza alanı içinde benzer şekilde Gökhan'a yapılan hareket de penaltıyla cezalandırılması gerekirdi. Kısaca Trabzonspor'un iki, F.Bahçe'nin bir penaltısı yorum hatasından dolayı verilmedi. 
<p><b>Maçın adamı</b>
<p>Volkan, tecrübesini konuşturdu
<p>F.Bahçe'nin kalecisi Volkan, Trabzonsporlu meslektaşı Tolga'yla beraber görevini yapan isimlerin başındaydı. Özellikle maçın son bölümlerinde kalesini iyi kapatan Volkan, rakibinin ikinci golüne izin vermedi. Aynı zamanda sahaya atılan yabancı maddeler de ortamı germeyip alkış topladı.
<p><b>Hayal kırıklığı</b>
<p>Musa, şov yapmayı unuttu
<p>F.Bahçe'de tek forvet olarak sahaya çıkan Musa Sow, ne Trabzonspor defansını aştı ne de takım arkadaşlarına boş alanlar bıraktı. Sık sık ofsayta yakalanan Sow, topla buluşmakta da zorluk çekti. Gününde olmadığı gözlenen Senegalli yıldız, maçın son bölümlerinde yerini Bienvenu'ya bıraktı.
<p><b>Kırılma noktası</b>
<p>Önce Bienvenu sonra Colman kaçırınca
<p>Dakika 90+2... Skor 1-1 iken Fenerbahçeli Bienvenu'nun direkten dönen şutu gol olsaydı Sarı-Lacivertli takım İstanbul'a galibiyetle dönebilirdi. Ama bu pozisyonun akabinde de Sarı-Lacivertli defansın yaptığı hatalı geri pası Colman değerlendirebilseydi bu defa da Trabzonspor maçı kazanabilirdi.</p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1267360), [web.archive.org (arşiv bağlantısı)](http://web.archive.org/web/20120414090010/http://www.zaman.com.tr:80/yazar.do?yazino=1267360)
