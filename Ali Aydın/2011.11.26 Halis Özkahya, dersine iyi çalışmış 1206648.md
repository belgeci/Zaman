# Halis Özkahya, dersine iyi çalışmış

*Ali Aydın 2011.11.26*

<td class="columnist-detail">
<p>Soğuk bir Başkent akşamında son 5 dakikayı oyundan çıkartırsak, tatsız, tuzsuz, pozisyonsuz bir oyun vardı.</p>
<p>
<div id="haberMetinDiv">
<p>Bu oyunda da FIFA hakemi Halis Özkahya'yı zorlayacak hiçbir önemli pozisyon oluşmadı. Ancak Özkahya'nın maça iyi hazırlanmış olduğu gözlerden kaçmadı. Maçtaki tek sarı kartı gösterirken kullandığı beden dili, sempatik tavrı ve kart gösterme şekli örnek alınacak cinstendi. İyi koştu, iyi yerler aldı. Önemli ve zor pozisyonlara yakalanması halinde bu pozisyonları dünkü maçtaki konsantrasyondan dolayı çok net bir şekilde çözecek gibiydi. Özkahya, her geçen gün hakemliğinin üstüne koyduğu gözlerden kaçmıyor. FIFA hakeminin kısa zamanda Avrupa'da da aranılan isimler arasına gireceğini tahmin ediyoruz. Yardımcı hakemlere fazla iş düşmese de Selçuk Kaya'nın bir yanlış ofsayt kaldırması dışında oyuna katkıları pozitifti. Bu arada 77. dakikada Fenerbahçeli Semih Şentürk'ün Gençlerbirliği'nden Özgür'e arkadan tendonuna bir müdahalesi var. Bu pozisyon, tamamıyla oyun kuralları içinde gerçekleşen, bilerek yapılmayan bir pozisyondu. Dolayısıyla sadece faul olarak geçiştirilmesi doğruydu. 
<p><b>Maçın adamı</b>
<p>Bilica, rakibe aman vermedi. Fizik gücünü iyi kullanan Fenerbahçe'nin Brezilyalı stoperi Bilica, dün gece ayakta kalan nadir isimlerdendi. Bilica, soğuk havanın etkisiyle sahanın yer yer buzla kaplı bir zemininde oynanan maçta hemen hemen hatasız oynadı. Bu tür zeminlere Sivas'tan alışık olan Bilica, cezalı Bekir'in formasına göz dikti.
<p>
<p><b>Hayal kırıklığı</b>
<p>Mehmet Sedef'in eksiği çok. Beşiktaş'tan da tanıdığımız G.Birliği'nin çok şeyler beklediği Mehmet Sedef, takımına katkı sağlayamadı. Orta sahada vasat bir oyun ortaya koyan genç futbolcu, girdiği birkaç pozisyonda da hiçbir varlık gösteremedi. Özellikle Volkan'la teke tek kaldığı bir pozisyonda topu auta atması, takımını bir golden etti.
<p><b>Kırılma noktası</b>
<p>Direkler gollere izin vermeyince. Kale direkleri sanki dünkü maçın 'Kazananı yok' der gibiydi. Hem 13'te Emre Belözoğlu'nun hem de 73. dakikada Azofeifa'nın vuruşları direkten dönünce maçta olabilecek goller de ortadan kalktı. Tabii ki, Azofeifa'nın vuruşunda kaleci Volkan'ın topa son anda dokunmasını da unutmamak gerekir.</p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1206648), [web.archive.org (arşiv bağlantısı)](http://web.archive.org/web/20111127161152/http://www.zaman.com.tr:80/yazar.do?yazino=1206648)
