# Yankaya, 4 kırmızı kartı 'es' geçti

*Ali Aydın 2010.01.19*

<tr><td class="metin" colspan="2" style="padding-top: 20px; padding-left: 5px; ">Hakemlik kumaşı iyi olan ve gelecekte yıldızı parlaması muhtemel Özgür Yankaya'nın dün akşam başarılı bir maç yönettiği söylenemez.</td></tr><tr><td class="metin" colspan="2" style="padding-top: 20px; padding-left: 5px; "><p>Hem teknik hem de disiplin kararlarında ciddi yorum hatalarıyla her şeyden önce oyunun sertleşmesine ve futbolcuların sinirlenmesine yol açtı. Maçtaki 7 golün hepsi temizdi. Ancak Yankaya, sarı kartlarda ve bariz gol şansında çok ciddi yanlışlar yaptı.
<p>8. dakikada Antalyasporlu Yalçın'ın, ceza alanı üstünde vuruş yapacak olan Güiza'yı arkadan çekmesi hem direkt vuruşu hem de bir sarı kartı gerektiriyordu. Ancak oyunu devam ettirdi. Kaldı ki aynı Yalçın, 25. dakikada sarı kart gördü. Yani Antalyaspor, 25. dakikada 10 kişi kalmalıydı. 12. dakikada Orhan Ak, Ali Bilgin'e arkadan kasten çelme attı. Direkt vuruşu verdi, ancak sarı kartı yine 'es' geçti. Ne ilginçtir ki Orhan Ak, 90+2'de bir sarı kart gördü. Yani ikinci sarı karttan oyun dışı olması gerekirdi. 30. dakikada Emre Belözoğlu, bilerek ya da bilmeyerek Yalçın'ın sabit ayağına topla oynama şansı yokken bastı. Bu da kırmızı kartı gerektirirdi. Ancak faul verdi, yine kart kullanmadı. 59. dakikada Djehoua, aldığı pas ile ceza yayı üzerinde kaleci Mert'le karşı karşıya kalacaktı. Lugano'nun, topla oynama şansı yokken rakibine yandan net bir faulü var. Bu hareket de bariz gol şansından kırmızı kartla cezalandırılmalıydı. Ali Bilgin'e sürekli taktiksel fauller yapıldı; ancak hakemin karta başvurmaması enteresandı. Yani mücadelede ikisi direkt, ikisi ikinci sarı karttan 4 kırmızı kart çıkmalıydı..?
<p><b>Maçın adamı</b>
<p>Djehoua, iki kritik golle yıldızlaştı
<p>Fildişi Sahili'nin yetiştirdiği başarılı forvetlerden olan Djehoua, dün akşam Necati Ateş'le birlikte çok uyumluydu. İkilinin ileri uçtaki üretkenliği Fenerbahçe savunmasına zor anlar yaşattı. Djehoua, attığı iki golle 3 puanın kazanılmasında başrolü oynadı. 
<p><b>Hayal kırıklığı</b>
<p>Bilica ve Lugano, gününde değildi 
<p>Fenerbahçe'nin iki stoperi Bilica ve Lugano, zevkli ve bol gollü geçen karşılaşmada çok hata yaptı. Skor tabelasının bol rakamlı olmasına yol açan isimlerdi. Yenilen gollerde kademe hatası yapan ikili hayal kırıklığı yaşattı. Bilica ise defansta kaptırdığı topla kırık not aldı.
<p><b>Kırılma anı</b>
<p>Taşçıoğlu'ndan kritik karar...
<p>Dakika 88... Skor 3-3. Yardımcı hakem Aleks Taşçıoğlu, zor bir pozisyonda doğru bir 'devam' kararı verdi. Ceza sahasına gönderilen derin pasta Djehoua topla buluştuğu anda ofsayt değildi. Taşçıoğlu'nun bu yerinde kararı, karşılaşmanın skorunu tayin etti. <br/></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=942008), [web.archive.org (arşiv bağlantısı)](http://web.archive.org/web/20100120090554/http://www.zaman.com.tr:80/yazar.do?yazino=942008)
