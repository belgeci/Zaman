# Yıldırım'ın FIFA kokartına yakışmadı

*Ali Aydın 2012.09.16*

<td class="columnist-detail">
<p>Karşılaşmanın FIFA kokartlı hakemi Yunus Yıldırım, dün gece çaldığı ya da çalmadığı düdüklerle garip maçlarından birine daha imza attı. Konuşulacak en önemli pozisyonlar kuşkusuz ki goller değil, sert ve tehlikeli, daha doğrusu oyuncunun sağlığını tehlikeye sokacak müdahaleler.</p>
<p>
<div id="haberMetinDiv">
<p>Elmander ikinci yarıda sakatlanarak oyundan çıkmak zorunda kaldı. 23. dakikada ise İsveçli forvetin, Lamine Diarra tarafından az kalsın bileği kırılacaktı. Faul bile çalınmadı. Hakan Balta, sarı kart gördüğü pozisyonda rakibinin direkt bileğine bastı. Pozisyon kırmızıya daha yakın. Sarı ile geçiştirdi. Deniz ve Tita sırf bu sebeplerden kendileri lehine çalınması gereken düdüklere başvurulmayınca sinirlendiklerinden sarı kart gördü. Galatasaraylı Cris'e rakip takımı mutlu etmek için sarı kart gösterildi. Isaac'in kırmızısı ise tamamen doğru. Hiç açmaya gerek yok. Bu pozisyonda hiçbir şekilde iyi niyet yok. Burak'ın attığı gol öncesi Melo'ya temas bile yokken faul çalındı. Umut'un kaydettiği golde de Burak'ın kaleciye yaptığı net bir faul var. 17'de Umut'un attığı golün, ofsayt gerekçesiyle iptali doğruydu. Bu pozisyonda Elmander, kaleye şut attığında Umut, pasif ofsayttaydı. Top kaleciden döndüğünde meşin yuvarlakla buluşan Umut, kurallar gereği aktif duruma geçmişti. 
<b><p>MAÇIN ADAMI: AMRABAT'I HAYRANLIKLA İZLEDİK</p></b>
<p>Emre Çolak'ın kötü performansından sonra Galatasaray'da ilk 11'de forma şansı bulan Nurettin Amrabat, ilk goldeki asisti, ikinci golü atması ve üstün mücadelesiyle geceye damga vurdu. Klas çalımlarıyla dikkati çeken Faslı yıldız, topu ayağına her aldığında rakibe korku saldı. 
<b><p>HAYAL KIRIKLIĞI: HIRVAT ZİZİC SAVUNAMADI</p></b>
<p>Medical Park Antalyaspor defansının sağ tarafında oynayan Nikola Zizic, takımının yediği gollerin hemen hepsinde hata yaptı. Müsabaka boyunca Galatasaray forvetlerini durdurmayı başaramayan ve kademeye giremeyen Hırvat futbolcu, farklı mağlubiyetteki en büyük etkendi.
<b><p>KIRILMA NOIKTASI: TAÇ ATIŞIYLA GELEN ASİST</p></b>
<p>Dakika 10... Galatasaray'ın Faslı yıldızı Nurettin Amrabat, çok zekice düşünerek taç atışını Antalyasporlu futbolcuların beklemediği bir çabuklukla kullandı. Bu pozisyonda Cim Bom'un İsveçli forveti Elmander golü atarak maçın başında takımını öne geçirdi. Bu da mücadelenin farklı bitmesine yol açtı. </p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1346014), [web.archive.org (arşiv bağlantısı)](http://web.archive.org/web/20120917010130/http://www.zaman.com.tr:80/yazar.do?yazino=1346014)
