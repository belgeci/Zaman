# Hakem hataları skora etki etti

*Ali Aydın 2011.03.08*

<td class="columnist-detail">
<p>Ankara'da oynanan maçta hakem kararları sonuca direkt etki etti. F.Bahçe'nin attığı ilk golde ofsayt tartışmaları yaşandı. Bu pozisyonda hava topuna çıkan iki futbolcu aynı anda topa vurdu.</p>
<p>
<div id="haberMetinDiv">
<p>Meşin yuvarlak kaleye doğru giderken ofsayttaki Yobo, kaleci Serdar'ın önünde kaleciyi rahatsız etti. Yani oyuna direkt müdahale etti. Buradaki karar ofsayt olmalıydı. Yardımcı hakem Nihat Mızrak, bu pozisyonda risk aldı. Onun çektiği fotoğrafta topa son vuran, G.Birliği'li futbolcuydu. Ondan dolayı oyunu devam ettirdi. Çünkü Nihat Mızrak, böylesine net ofsayt pozisyonlarını atlayan bir yardımcı hakem değil. Ancak aldığı risk yanlıştı. Hemen peşinden 22. dakikada Alex'in ara pasına hareketlenen Niang, G.Birliği ceza alanı köşesinde yerde kaldı. Bu pozisyonda kendisine doğru gelen kaleci Serdar'ın Niang'a hiçbir şekilde müdahalesi yoktu. Ayrıca kendisini yerden kayarak gittiği halde geri çekti. Kaygan zeminde rakibine dokunmadı bile. Ancak Özgür Yankaya burada penaltı çaldı ve akabinde de gol oldu. Hakem hataları bir takımın haksız iki gol atmasına ya da karşı takımın hak etmediği iki gol yemesine sebep olan ciddi hatalardır. Diğer yardımcı hakem İsmail Şencan, başarılıydı.
<p>Maçın adamı
<p>Alex, paslarıyla Fener'i ısıttı
<p>Bu sezon F.Bahçe'yi birçok maçta sırtlayan Alex, dün de takımını şef gibi yönetti. Karlı zemine rağmen attığı paslarla arkadaşlarını yönlendiren Alex, özellikle Niang'a yaptığı nefis asistle maça damgasını vurdu. Güzel futbolunu penaltı golüyle süsledi.
<p>Hayal kırıklığı
<p>Kaleci Serdar Kulbilge, boş çıktı!
<p>Bir dönem Fenerbahçe'nin de kalesini koruyan G.Birliği'nin tecrübeli file bekçisi Serdar, klasına yakışmayacak goller yedi. Yaptığı zamanlama hataları ve boşa çıkışlarıyla Başkent temsilcisinin kendi evinde farklı mağlup olmasında önemli rol oynadı.
<p>Kırılma noktası
<p>Mamadou Niang'dan altın vuruş
<p>Dakika 63 ve skor 2-2... İlk devrenin son dakikalarında attığı golle skoru eşitleyen G.Birliği, devre arasında bastıran karla iyice avantajlı duruma düştü. Ancak dakikalar ilerledikçe karla kaplı zemine ayak uyduran F.Bahçe, 63. dakikada Niang'ın şık golüyle rahat bir nefes aldı.</p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1103972), [web.archive.org (arşiv bağlantısı)](http://web.archive.org/web/20110314024421/http://www.zaman.com.tr:80/yazar.do?yazino=1103972)
