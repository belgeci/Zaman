# Gonzales, meslektaşlarına ders verdi

*Ali Aydın 2010.02.19*

<tr><td class="metin" colspan="2" style="padding-top: 20px; padding-left: 5px; ">İspanyol hakem Eduardo Gonzales, gergin başlayan ve agresif futbol oynanması muhtemel olan maçın başında verdiği iki kritik kararla mücadeleyi ve futbolcuları avucunun içine aldı.</td></tr><tr><td class="metin" colspan="2" style="padding-top: 20px; padding-left: 5px; "><p> Özellikle 6. dakikada Balmont'a gösterdiği sarı kartla, "Ben sertliğe prim tanımam. Herkes oyununu oynasın." mesajını verdi. Bu bölümden sonra da gerçekten futbolcular oyuna dönerek sertlikten uzak bir futbol sergiledi. İspanyol hakem, faul gibi gözükmeyen; ancak rakibinin dengesini bozan müdahaleleri iyi süzerek cezalandırmasını bildi. Tehlikeli hareketleri doğru yorumladı. Bunları avantaj kuralıyla birleştirip yerinde yorumlar yaptı. Fazla düdük çalmadı ve böylece oyuna tempo kazandırdı. Ve bu anlarda faul gibi gözüken itme ve çekmeleri oyun kuralları içinde yorumlayıp maçı devam ettirdi. Bu da çağdaş futbolun bir gereğiydi. 
<p> Gonzales'in yardımcı hakemleriyle iletişimi de çok iyiydi. Yardımcılarının oyuna katkıları üst düzeydeydi. Özellikle ağır zeminde çoğu hakem oyunu fazla düdük çalarak keser ve sakatlığı önleme yolunu tercih eder. İspanyol Eduardo Gonzales bunun tam tersini yaptı ve ağır saha koşullarında oyunu soğutarak futbolcuların sakatlanmasını önleme gibi bir düşüncenin yanlış olduğunu anlattı. 90 dakikanın özetine gelecek olursak; F.Bahçe, Lille'yi Şükrü Saracoğlu Stadı'nda büyük ihtimalle eler. Temsilcimizin yediği gol de defansının yaptığı bireysel hatalardan kaynaklandı. Birçok futbolcu dün akşam gününde değildi ve oyun kurmakta zorlandı.
<p><b>Maçın adamı</b>
<p>Balmont hem attı, hem attırdı
<p>Fransız futbolcu, maçın genelinde özellikle Fenerbahçe'nin sağ kanadını zor durumlarda bıraktı. Zaten Sarı-Lacivertli temsilcimizin yediği iki gol de sağ taraftan bu futbolcunun görev alanından geldi. Florent Balmont attığı gol ve yaptığı asistle Lille'nin galibiyetinde büyük pay sahibi oldu.
<p><b>Hayal kırıklığı</b>
<p>Güiza yine bildiğimiz gibi!
<p>Girdiği gollük pozisyonları cömertçe harcadı. Paslardaki başarısızlığıyla dikkat çekti. Özellikle atabileceği ve attırabileceği iki golde saç baş yoldurdu. Bu kalibiyetsizliği bir yana arkadaşlarına yardıma koşmadı, sahada adeta görünmemek için çaba harcadı. 
<p><b>Kırılma anı</b>
<p>Deniz Barış'ın hatalı geri pası
<p>Maçı 1-1... Fenerbahçe ceza alanına doğru gelen yüksek topta Deniz Barış, meşin yuvarlağı kafasıyla kalecisi Volkan'a aktarmak istedi. Ancak tecrübeli futbolcunun pasında top Frau'nun önüne düştü. Deniz, adeta Lille'nin ekmeğine yağ sürdü ve takımının mağlubiyetine zemin hazırladı.<br/></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=953218), [web.archive.org (arşiv bağlantısı)](http://web.archive.org/web/20100228081325/http://www.zaman.com.tr:80/yazar.do?yazino=953218)
