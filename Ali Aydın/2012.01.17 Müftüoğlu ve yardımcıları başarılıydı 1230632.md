# Müftüoğlu ve yardımcıları başarılıydı

*Ali Aydın 2012.01.17*

<td class="columnist-detail">
<p>Kuddusi Müftüoğlu, tecrübesini sahaya yansıttı. Önemsiz faullere aldırış etmedi. Bu da özellikle ikinci yarıda oyuna çok fazla tempo kattı.</p>
<p>
<div id="haberMetinDiv">
<p>Yardımcılar da başarılıydı. 27'nci dakikada Caner Erkin topa vurduğu anda Bienvenu pasif ofsayt pozisyonundaydı. Meşin yuvarlak kaleciden döndüğünde Bienvenu'yla buluştu. Kamerunlu forvetin vuruşunda top ağlara gitse de Bienvunu aktif hale geldiğinden golün iptali doğruydu. Bu pozisyonda Caner'in vuruşunda direkt gol olsaydı geçerli sayılacaktı. 70. dakikada Stoch ceza alanına girdiğinde Yiğit İncedemir'in rakibinin sırtına şiddetli olmayan bir el teması var. Devam kararı doğruydu. 78'de Manisaspor ceza sahasında Gökhan Gönül'ün çok kısa mesafeden ortaladığı top, kolunu geriye kaçıran Klukowski'nin eline çarpıyor. Burada da devam kararı başarılı bir yorumdu. 90+1'de Volkan ceza alanı çizgisi üzerinde topu eliyle kontrol ettiğinde ayakları çizgi üstündeydi. Ancak kol ve vücudu topla birlikte ceza alanı çizgisi dışındaydı. Dolayısıyla yardımcı hakemin işaretlediği 'elle oynama' ve verilen direkt vuruş doğruydu. 90+5'te Fenerbahçe'nin attığı golde maçın fazla uzadığı gerekçesiyle Manisasporlular itiraz etti. Kuralda; maçın uzatma bölümleri 'en az' diye tarif edilir. Yiğit bu uzatma bölümlerinde sakatlanmış, oyun durmuştu. </p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1230632), [web.archive.org (arşiv bağlantısı)](http://web.archive.org/web/20120203155738/http://www.zaman.com.tr:80/yazar.do?yazino=1230632)
