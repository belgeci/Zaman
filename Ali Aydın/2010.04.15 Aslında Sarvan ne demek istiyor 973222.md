# Aslında Sarvan ne demek istiyor?

*Ali Aydın 2010.04.15*

<tr><td class="metin" colspan="2" style="padding-top: 20px; padding-left: 5px; ">MHK Başkanı Oğuz Sarvan, salı günü bir basın toplantısı yaptı. Hakemler kural hatası yaparken, eleştiri okları tam kalplerinin üzerine saplanmışken hiçbir tepki vermeyen ve hakemi savunma ihtiyacı hissetmeyen MHK ve TFF, resmi internet kanalıyla ve canlı basın toplantısıyla kendini savunmaya başladı. Şimdi gelin Oğuz Sarvan'ın açıklamalarını yorumlayalım.</td></tr><tr><td class="metin" colspan="2" style="padding-top: 20px; padding-left: 5px; "><p>'BU İŞİ BİLMİYORLAR DEMEK BİZE HAKSIZLIKTIR'
<p>Paranoya kokan bu söylem, aslında çok şeyi açıklayan ilk sözüydü Sarvan'ın. Toplantı sonunda soru kısmında bir görüş istendi kendisinden. Soru şuydu: Beşiktaş-Trabzon maçında Trabzon kaptanı Egemen'in pozisyonu, penaltı mı, değil mi? Bu soruya Sarvan'ın cevabı hayli enteresandı: 'Ben ekranda birkaç kez izlediğim halde algılayamadım.' Yani hakemlerin başı, rahat bir mekanda otururken, pozisyonun ağır çekimlerini çok rahat izlerken, yayıncı kuruluşun kaseti elindeyken ve MHK üyeleriyle çok rahat kritik yapmışken, 5 gündür bu pozisyonu çözemediğini itiraf ediyor. E o zaman hakemlerin başı böyle diyorsa, bu işi bilmiyorlar diyenler haksız mıdır?
<p> 'EN İYİ EĞİTİM ÇALIŞMASINI BİZ YAPIYORUZ'
<p>Sarvan, bu başlık altında 'UEFA'nın en üst düzey eğitimcisi ve hakem kurulu üyesi Ulemberg, Türk hakemlerini en iyi şekilde eğitiyor. İngiltere'den bir yardımcı hakemle anlaşıldı. Gelip o da eğitim verecek. Silivri kampımızı herkes biliyor. En iyi eğitim çalışmasını biz yapıyoruz.' dedi.
<p> Spor kamuoyu ve ciddi paralar ödeyen TFF Yönetim Kurulu, Ulemberg için şunları bilmeli: Ulemberg, UEFA hakem kurulunda sadece bir üye. Ve sorumluluğu maçlara delegeleri atamak. Hakem eğitimciliği ile ilgili bir uzmanlığı, sertifikası ya da ehliyeti olan bir isim değil. Peki hal böyleyken, bu kişi neden uzmanmış gibi gösteriliyor?
<p> 'Bu seneki hakem not ortalamalarında, geçtiğimiz sezona göre artış var.' diyen Sarvan, hem davulu hem de tokmağı elinde tuttuğu için, istediği hakeme istediği gözlemciyi verebiliyor. Hakemler bile aldığı notları bilmezken! (Hakemler maçtan sonra aldığı notları bilmiyorlar) süslü barkovizyon sunumları kimseyi inandırmadı.
<p>'KAOS ORTAMI OLUŞTURULUYOR'
<p>Bu ortam kimin eseridir diye sorası geliyor insanın. Eğitim çalışmalarınızdan övgüyle bahsederken, ne kadar doğru olduğuna bir bakalım. Uzağa gitmeyelim. Geçen hafta sonu maçlarına bir göz atalım. Kayseri-Sivas maçı. Olmayan penaltı verildi. Bu hakem takdiridir, bir şey denmemeli. Kayseri'nin kazandığı penaltı doğru. Peki, penaltıya sebebiyet veren futbolcu bariz gol şansından neden kırmızı kartla cezalandırılmıyor? Beşiktaş-Trabzon maçında hakem, kendisini penaltı beklentisiyle yere atan Burak'a kurallar gereği sarı kartını gösteriyor. Gençlerbirliği-Bursa maçı... Hakem bu defa kendisini penaltı beklentisi içinde net bir şekilde yere atan Turgay'a sarı kartı göstermiyor. Her iki pozisyonda aynıyken, yorumsuz ve netken, birinde kart var diğerinde yok. Neden, birisi iyi eğitimli, diğeri kötü eğitimli hakem mi? Eğer öyleyse yanlış yapan cezalandırılmamalı mı? E ikisi de önemli maçlara atanıyor. O zaman kaos ortamının yaratıcısı kim?
<p>'ESKİ ALIŞKANLIKLARIN ORTADAN KALDIRILMASI GEREKİR'
<p>Sarvan, net bir tavırla 'Benle kimse konuşamaz' demek istiyor. Yani kendinden önceki MHK'lar, kulüp yöneticileriyle konuşuyorlar. Onların istediği hakemleri veriyorlar, istemediklerini cezaya sokuyorlar demek istedi herhalde. Madem bunlara karşıydı da, ben hakemken, Bülent Yavuz, ekibi içinde dosyaları taşıyıp, eğitimlere yardımcı olmaya çalışırken, sayın Sarvan, neden tepki koyup işini bırakmadı?
<p> Eski alışkanlıklardan bahsederken, 'Hakem soyunma odasına girdiğinde telefonu kapalı olacak. Yoksa lisansını bırakıp gitsin.' dedi. İyi de artık herkeste 3-5 tane telefon var. Hangi numarayı bulacaksınız ki? Hakem kendi telefonunu zaten açmaz. Arayacağı varsa zaten bir şekilde arar. Eğer bu yaşanmışlıktan dolayı bir söylemse, ya bilinen kişinin lisansını iptal ederek deşifre edin ya da hakeme hırsız-polis muamelesi yaparak, bu insanları töhmet altında bırakmayın.<br/></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=973222), [web.archive.org (arşiv bağlantısı)](http://web.archive.org/web/20100416205332/http://zaman.com.tr:80/yazar.do?yazino=973222)
