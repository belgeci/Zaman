# Futbolcular Çakır'ı kabullenince...

*Ali Aydın 2011.10.31*

<td class="columnist-detail">
<p>Karşılaşmanın FIFA kokartlı hakemi Cüneyt Çakır ve yardımcıları Bahattin Duran ile Tarık Ongun, beklenen performanslarını sahaya yansıttı.</p>
<p>
<div id="haberMetinDiv">
<p> İki takım futbolcuları da hakeme güvenip kabullendiğinde de ortaya pozitif bir oyun çıktı. Çakır, verdiği tüm kararlarda isabet oranını üst düzeye taşıdı. Oyunun sertleşebileceği bölümlerde aktif müdahalelerle futbolcuların arasına girerek tansiyonu düşürmesini bildi. Bu da duran pozisyonlarda çıkabilecek muhtemel kartların önünü tıkadı. Yani önleyici hakemlik adına doğru işler yaptı. Tecrübeli hakem, gösterdiği 5 sarı kartın hepsinde haklıydı. Göstermediği bazı sarı kartlardaki yorumları da doğruydu. Yardımcılarıyla iyi iletişim kuran Çakır, mücadelenin yönetiminde ortak hareket etti. Çok koşarak, doğru pozisyonlar alarak kararlarındaki isabet oranını yükseltmesi biraz da deneyiminden kaynaklandı. Yani Çakır, dün akşam tecrübesini, otoriter ve önleyici hakem kimliğiyle birleştirdiği için üst düzey yönetim sergiledi. Bu arada eğer Kayserisporlu Ambrabat, oyunda kaldıysa bunda Cüneyt Çakır'ın hoşgörüsü saklıydı. Çünkü bu futbolcu iyi oynamasına rağmen sinirli, sonucu kabul edemeyen bir yapı içindeydi. Biraz daha dikkat etmesi gerekiyor. 
<p><b>Maçın adamı</b>
<p>Tecrübe ve performans Bu sezon ilk kez Galatasaray forması giyen kaptan Ayhan Akman, profesyonel olmanın gereklerini Kayserispor karşısında sahaya yansıttı. Tecrübeli oyuncu, yeşil zeminde kaldığı süre içinde mücadeleci futbolu ve savunma anlamındaki müthiş performansıyla hocası Fatih Terim'i mahcup etmedi.
<p>
<p><b>Hayal kırıklığı</b>
<p>Eren'den vasat görüntü Kayserispor'un defanstaki oyuncusu Eren, dün akşam Kadir Has Stadı'nda beklentileri boşa çıkardı. Ev sahibi takımın futbolcusu, savunmadaki hatalarıyla Galatasaray'a sayısız gol fırsatı verdi. Eren, Cim Bom'un sıkıştığı anlarda uzaklaştırmak istediği bir topta da takımının ikinci golü yemesine sebep oldu.
<p>
<p><b>Kırılma noktası</b>
<p>Selçuk hatayı affetmedi Dakika 72... Kayserispor 1-0 gerideyken Eren Güngör, rahat pozisyonda topu uzaklaştırmak istedi. Ayağını yere vurunca da top, pas olarak Selçuk İnan'ın önüne düştü. Galatasaray'ın başarı grafiği yüksek ismi de kendisine sunulan bu fırsatı kaçırmadı ve skoru 2-0'a taşıyarak takımını rahatlattı.
<p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1196790), [web.archive.org (arşiv bağlantısı)](http://web.archive.org/web/20111101093956/http://www.zaman.com.tr:80/yazar.do?yazino=1196790)
