# Çakır tartışmaya açık kararlar verdi

*Ali Aydın 2012.03.26*

<td class="columnist-detail">
<p>Cüneyt Çakır, dün akşam hoşa gitmeyen kararlar verdi. Sarı kartların üçünü göstermeyebilirdi.</p>
<p>
<div id="haberMetinDiv">
<p>Bir takımın oyuncusuna kart gösterirken diğerine göstermek gerekmez. 13. dakikada Olcan Adın'ın Eboue'ye, 62'de Hakan Balta'nın Volkan Şen'in bileklerine bastıkları pozisyonlarda sadece faul kararları doğruydu. 24'te Giray-Baros mücadelesinde Sarı-Kırmızılı futbolcu ofsayttaydı. Ancak Çakır, top kaleciye gittiğinden oyunu devam ettirince, yani avantaj uygulayınca faulü görmedi gibi oldu. Aynı dakikada Burak'ın attığı golde ofsayt yoktu. Ancak gol başlangıcı olan Engin-Alanzinho mücadelesinde faul de yok. Eğer bu faul verildiyse, 54. dakikada Giray-Necati arasındaki Trabzonspor ceza alanı içindeki pozisyon da penaltı olarak değerlendirilmeliydi. Ancak devam ettirildi. 82. dakikada penaltı kararı yoruma açıktı. Sabri topu ortaladığında kayarak gelen Alanzinho'nun sağ kolu doğal konumu dışında havadaydı. Ancak top Alanzinho'nun ayağına çarptıktan sonra eliyle temas etti. Verilebilir de verilmeyebilir de. Bu pozisyonda sarı kart göstermemek de doğruydu. 90+2. dakikada Zokora'nın bilinçsizce vurduğu top kaleci Tolga'ya gitti. Bordo-Mavili kaleci de eliyle aldı. Bu pozisyonda geri pas yorumu yapılamazdı. Burak'ın gol attığı gol sonrası Fatih Terim'in hakem otoritesini sarsan aşırı itiraza kayıtsız kalınması yanlıştı. 
<p><b>Maçın adamı</b>
<p>Giray kaçırmadı. Trabzonspor'un başarılı futbolcusu Giray Kaçar, defansta adeta tek başına savaştı. Bordo-Mavili oyuncu, Karadeniz ekibinin zorlu deplasmandan 1 puan almasında önemli rol oynadı. Başarılı futbolcu, ikili mücadelelerde de ayakta kalarak hücuma katkı sağladı. 
<p><b>Hayal kırıklığı
<p></p></b>
<p>Necati şanssızdı. Galatasaray'ın gol silahı Necati Ateş, dün gece fazla ofsayt pozisyonuna girerek takımının ataklarını kesti. Sarı-Kırmızılı takıma ikinci kez geldiğinden bu yana attığı gollerle taraftarı mutlu eden Necati dün suskun kaldı. Topla buluştuğu anlarda ise var olan becerisini sahaya yansıtamadı.
<p><b>Kırılma noktası</b>
<p>İki güzel hareket. Skor 1-1... Karşılaşmanın 90+4. dakikasında Mehmet Batdal, ayağına gelen kısmeti boş kale yerine Tolga'ya nişanlayınca Galatasaray galibiyeti kaçırdı. Ya da Tolga Zengin, yaptığı mükemmel kurtarışla Trabzonspor'a 1 puan kazandırdı. Mücadele büyük heyecan içinde geçti.</p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1264086), [web.archive.org (arşiv bağlantısı)](http://web.archive.org/web/20120414085958/http://www.zaman.com.tr:80/yazar.do?yazino=1264086)
