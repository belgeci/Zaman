# Rizzoli sinirli futbolcuları oyuna döndürdü

*Ali Aydın 2011.06.04*

<td class="columnist-detail">
<p>Maçın hakemi Nicola Rizzoli, böylesine önemli bir maçta hata yapmadan oyunu tamamlayan isimlerin başındaydı. İtalyan hakem her şeyden önce seyircinin baskısından etkilenmedi.</p>
<p>
<div id="haberMetinDiv">
<p>Arda'nın 75. dakikada ceza alanında rakibine yaptığı temas sonucunda verdiği penaltı kararı doğruydu. Rizzoli, az düdük çalarak ve önemsiz faulleri devam ettirerek oyundaki tempoyu düşürmedi. Pozisyonlara yakın olmasının yanı sıra gelişecek atakları önceden sezerek iyi yerler aldı. Rizzoli, oyunu hiç kesmedi. Oyunun sertleşebileceği bölümlerde önlemlerini alarak beden dilini de çok iyi kullandı. Rizzoli ayrıca futbolcuları sakinleştirip oyuna döndürmesini bildi. Gösterdiği iki sarı kartta da haklıydı. Böylesine maçlarda hakemler genellikle oyunu sarı kartlarla kontrol altına alıp otoriteyi bu yolla sağlamaya çalışırlar. İtalyan hakem, tecrübesinin kendisine verdiği güvenle sarı kartlarına fazla başvurmadan oyunu kontrol altına alması, tamamıyla kendi becerisiydi. Aslına bakarsanız UEFA'nın elit hakem kadrosuna girmek kolay iş değildir. Rizzoli, hem beden diliyle hem oyunu yönlendirmesi ve kesmemesiyle pozisyonlarda akılcı yerler aldı. Yani dün geceki hakeme her iki tarafın da bir söz söyleyemeye hakkı yok. Milli Takım'ımızın aldığı bu sonuç 2012 Avrupa Şampiyonası'na katılabilmek adına önemli ve başarılı bir skordu.
<p>Maçın adamı
<p>Volkan kalesinde devleşti
<p>Tecrübeli file bekçimiz Volkan Demirel, zorlu mücadelede yaptığı kritik kurtarışlarla geceye damgasını vurdu. Volkan, rakibin kullandığı penaltıda topun atılacağı köşeyi hissedip kapattı, böylece Witsel'i hataya zorladı ve topun auta çıkmasını sağladı. Alkışı hak eden isim oldu.
<p>Hayal kırıklığı
<p>Witsel, Belçikalıları üzdü
<p>Belçika'nın orta sahasında görev yapan Axel Witsel, atamadığı penaltıyla belki de takımının galip gelmesini önledi. Belçika'nın Standard Liege ekibinde forma giyen 1989 doğumlu genç futbolcu, pas hatalarıyla dikkati çekerken performansıyla hayal kırıklığına sebep oldu. 
<p>Kırılma noktası
<p>Penaltı pozisyonu...
<p>Dakika 75... Skor 1-1... Belçika, iyi oynadığı bölümde kazandığı penaltıyı gole çeviremeyince karşılaşma beraberlikle sona erdi. Bu pozisyonda mücadelenin hakemi doğru olanı yaptı. Milliler, oyunun bu bölümünde rakibine fazla fırsat verince az daha puandan oluyordu.</p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1142779), [web.archive.org (arşiv bağlantısı)](http://web.archive.org/web/20110605045807/http://zaman.com.tr:80/yazar.do?yazino=1142779)
