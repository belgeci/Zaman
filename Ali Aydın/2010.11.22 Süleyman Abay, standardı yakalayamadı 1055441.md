# Süleyman Abay, standardı yakalayamadı

*Ali Aydın 2010.11.22*

<td class="news-spot">
<p>Bu sezon iyi bir çıkış yakalayan Süleyman Abay, kendisi adına önem teşkil eden maça iyi başlayamadı.</p>
<p><p>Özellikle 'hata yapmamalıyım' baskısı yanlış yorumlar yapmasına neden oldu. İlginçtir ceza alanı içindeki önemli pozisyonlarda çok doğru kararlar veren Abay, sahanın diğer bölgelerinde ise bu başarısını gösteremedi. Bu da faullerde standardı yakalayamamasına neden oldu. Aynı zamanda beraberinde futbolcuların sinirlenmesini ve agresif bir yapıya bürünmesini getirdi. Abay, avantajlarda da sıkıntı yaşadı. Orta sahada pek avantaj oynatmayın denir. Ancak bu, saha ve hava koşulları için geçerlidir. Ya da kart göstermek adına veya avantaja bırakırken sert müdahale yapılabilir endişesi ile oyun kesilmelidir. Abay, avantajları pek uygulayamadı. Verkaçlarda da topu verip tekrar topu almak için koşan oyuncuya topun olmadığı bölgede yapılan faulleri süzememesi de hataydı. Abay, gösterdiği sarı kartlarda ise haklıydı. Ancak 18. dakikada sarı kart gören Colman'ın hemen 19. dakikada ceza alanı içine doğru yapılan ortada topu elle kesmesine ikinci sarı kartı çıkartmaması Trabzonspor'un en büyük şansıydı. Bu pozisyon hiç yoruma gerek bırakmaksızın sarı kart ile cezalandırılması gereken bir pozisyondu. Yardımcı hakemler başarılı bir müsabakaya imza attılar. ali­ay­din@za­man.com.tr
<b><p>Maçın adamı</p></b>
<p>Jaja'nın bir tek golü eksikti. Geçen hafta Bursa'da Trabzonspor'u sırtlayan Jaja, dün de çok çalışmasına rağmen gol atamadı. Ancak Bordo-Mavili takımın her atağında kendini gösteren Brezilyalı, çalışkan futboluyla göz doldurdu. Jaja'nın arzulu oyununa takım arkadaşları ayak uyduramayınca Bordo-Mavililer beraberliğe razı oldu.
<b><p>Hayal kırıklığı</p></b>
<p>Umut'a Milli Takım yaramamış. Bu sezon Trabzonspor'un hücum hattında genellikle faydalı işlere imza atan Umut Bulut, Eskişehirspor defansı arasında kaybolup gitti. Hafta içinde milli maçtan dönen tecrübeli futbolcu, yorgun göründü. Burak Yılmaz'la birlikte sahada varlığıyla yokluğu belli değldi.
<b><p>Kırılma noktası</p></b>
<p>Son dakikada maç gitti geldi. 90+3'te Trabzonspor kalecisi Onur'un üst üste yaptığı iki harika kurtarıştan sonra maç bitti denirken bu pozisyonun devamında Bordo-Mavililer gole çok yaklaştı. Egemen'in şık kafa vuruşu Eskişehirspor'un dev Hırvat kalecisi İvesa'nın bakışları arasında üst direkten geri dönünce maç da golsüz sona erdi.</p>
<a href="http://web.archive.org/web/20101130064306/mailto:aliaydin@zaman.com.tr">
</a></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1055441), [web.archive.org (arşiv bağlantısı)](http://web.archive.org/web/20101130064306/http://zaman.com.tr/yazar.do?yazino=1055441)
