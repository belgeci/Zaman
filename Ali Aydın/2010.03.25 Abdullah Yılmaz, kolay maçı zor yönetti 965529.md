# Abdullah Yılmaz, kolay maçı zor yönetti

*Ali Aydın 2010.03.25*

<tr><td class="metin" colspan="2" style="padding-top: 20px; padding-left: 5px; ">Yıldızı yeni yeni parlatılmaya çalışılan hakem Abdullah Yılmaz, adeta kendi kendine oynanan maçta kabul edilebilir bir müsabaka çıkarttı diyebiliriz.</td></tr><tr><td class="metin" colspan="2" style="padding-top: 20px; padding-left: 5px; "><p>Topsuz alanda yapılan faulleri çoğu kez değerlendiremeyen genç hakem, maç içi karar standardında ise çelişkili kararlar verdi. Özellikle çekmelerde ciddi yorum hataları yaptı. Örneğin ikinci sarı karttan oyun dışı kalan Kalabane'ye benzer pozisyonlarında devam kararları vermesini anlayamadık. Sarı kartlarda da ciddi hatalar yaptı. Ayağa basmaları, çekmeleri, atak başlangıçlarını bilerek durdurmaları bir türlü cezalandıramadı. Bunun da nedeni taktiksel olarak yapılan faulleri hissedememesindendi. Bu karşılaşmada asıl dikkati çeken şey sahada mücadele eden futbolcuların her nedense kendi kendilerine sakatlanmalarıydı. (Zeminden mi dersiniz, stresten mi, bilinmez.) Dün akşam uzun süreden bu yana heyecansız, zevksiz bir yarı final kupa maçı izledik. Her iki takım da daha çok hafta sonu oynayacağı lig maçlarını düşünüyorlardı. Bu maçlarda görülecek kırmızı kartlar lig karşılaşmasında da cezalandırılacağından dolayı futbolcuların agresif oyundan uzak kalmalarına neden oldu.
<p>1 No'lu Yardımcı Hakem Cem Satman: FIFA yardımcı hakemi dün akşam verdiği kararlarda başarılıydı.
<p>2 No'lu Yardımcı Hakem Alper Ulusoy: Hakemiyle ters düştüğü bir korner kararı dışında görevini çok iyi yaptı.

<p><b>Maçın adamı</b>
<p>Deivid, sonunda kendini hatırlattı
<p>Sakatlanan Emre'nin yerine oyuna giren Deivid, Daum'u mahcup etmedi. Uzun süren sakatlığını tamamen atlatan Sambacı futbolcunun dün akşam attığı şık kafa golü ile sahalara dönmesi kendisi için sevindiriciydi. Daha da önemlisi Fenerbahçe, kaptan Alex gibi gizli golcü bir oyuncuya kavuşmuş oldu.

<p><b>Hayal kırıklığı</b>
<p>Kaleci Orkun, takımını yaktı 
<p>Bir kalecinin takımı için ne kadar önemli olduğu herkes tarafından biliniyor. Bir dönem G.Saray'ın da kalesini koruyan Orkun'un yaptığı hata Manisa'ya pahalıya patladı. Tecrübeli file bekçisi, savunmadan kendisine verilen geri pası rahat bir pozisyonda olmasına rağmen adeta Güiza'ya gol atması için ikram etti. 

<p><b>Kırılma anı</b>
<p>Güiza bile bu ikramı beklemiyordu
<p>Dakika 31... Maç 0-0 ve Fenerbahçe'nin bu dakikaya kadar net bir gol pozisyonu yok. Ancak Manisaspor kalecisi Orkun, kendisinden beklenmeyecek bir hareketle topu Güiza'nın önüne attı. İspanyol golcü de penaltı atarcasına meşin yuvarlağı rakip filelere göndererek takımını öne geçirdi.<br/></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=965529), [web.archive.org (arşiv bağlantısı)](http://web.archive.org/web/20100403131641/http://www.zaman.com.tr:80/yazar.do?yazino=965529)
