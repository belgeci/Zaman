# Verilmeyen kırmızı ve penaltı, Burak'ı attırdı

*Ali Aydın 2012.05.12*

<td class="columnist-detail">
<p>FIFA kokartlı Fırat Aydınus, dün gece sonuca göre pek hatalı gözükmedi.</p>
<p>
<div id="haberMetinDiv">
<p>
<p>Aydınus, yorumu gerektiren bazı pozisyonlarda gösterebileceği kartları cebinden çıkartmamayı tercih etti. Bazı önemli anlarda elle oynamaları değerlendiremedi. Şansından bunlar gol pozisyonuna dönüşmedi. Beşiktaş'ın 49. dakikada Holosko'yla attığı golün ofsayt gerekçesiyle iptali doğruydu. Colman'ın iki sarıdan kırmızı kart görmesi de öyle. 26. dakikada İbrahim Toraman-Burak Yılmaz mücadelesinde Bordo-Mavili futbolcu kendini yere bıraktı. Devam kararı yerindeydi. Burak'ın kırmızı kart gördüğü pozisyon öncesi Trabzonspor serbest vuruş kullandı. Atış yapıldı ve top oyuna girdi. Ernst'in sol eliyle Burak'ın sol yüzüne bilinçli bir teması var. Penaltı ve kırmızı kart verilmeliydi. Ancak hakem ilk yarıyı bitirdi. Sinirlenen Burak, Ernst'e doğru koşarak Alman futbolcunun boğazına itmeyle yumruk karışımı bir el temasında bulundu. Burada da kırmızı kart doğru. Bu kırmızı kart doğru ise ilk pozisyonda Ernst'in Burak'a yaptığı hareket de direkt kırmızı olmalıydı. Top oyunda olduğu için de penaltıyla cezalandırılmalıydı dememiz bu sebepten. Sonuç olarak Burak'ın pozisyonunu net bir şekilde görüp değerlendiriyorsanız, (yardımcı hakem Kemal Yılmaz pozisyona müdahil oldu) önceki pozisyonu da görmeniz gerekirdi. 
<p><b>Maçın adamı
<p>Olcan yıldızlaştı
<p></p></p></b>Trabzonspor'un Gaziantepspor'dan aldığı Olcan Adın, bu sezonki ücretinin hakkını fazlasıyla verdi. Başarılı futbolcu, sol ayağıyla kullandığı serbest vuruşta, 10 kişi kalan takımını beraberliğe taşıdı. Olcan'ın golü, Bordo-Mavililerin önümüzdeki yıl Avrupa Ligi'ne direkt gitmesini sağladı.
<p><b>Hayal kırıklığı
<p>Burak bu kez yıldı! 
<p></p></p></b>Ligin gol kralı Burak Yılmaz, fazla stresli gününde yine sinirlerine yenik düştü. Yetenekli isim, hiç gereği yokken Ernst'e yaptığı hareketle ilk yarı bittiği halde kırmızı kartla oyun dışında kaldı. Eğer Olcan golü atmasaydı Karadeniz ekibinin taraftarları Burak'a çok kızabilirdi. 
<p><b>Kırılma noktası
<p>Almeida'nın kaçırdığı fırsat
<p></p></p></b>Dakika 83... Beşiktaş, 1-0 önde iken Ricardo Quaresma'nın orta-şut karışımı vuruşunda Almeida, arka direkte topla buluştu. Portekizli forvet, bomboş kale yerine meşin yuvarlağı auta attı. Dönen topla hızla atağa çıkan Trabzonspor, Olcan Adın'la beraberlik sayısını kaydetti.</p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1286528), [web.archive.org (arşiv bağlantısı)](http://web.archive.org/web/20120515031552/http://www.zaman.com.tr:80/yazar.do?yazino=1286528)
