# Çakır, ikinci maçında da göğsümüzü kabarttı

*Ali Aydın 2012.06.19*

<td class="columnist-detail">
<p>16 yıl aradan sonra Avrupa Şampiyonası'nda ilk kez bir Türk hakemi olarak ikinci maçına çıkan Cüneyt Çakır, bu karşılaşmadan da ekibiyle birlikte alnının akıyla çıkmayı başardı.</p>
<p>
<div id="haberMetinDiv">
<p>Soğukkanlılığıyla oyunun kontrolünü her an elinde tutma başarısı gösteren Çakır, her iki takımın psikolojik baskılarla kendisini etkilemesine müsaade etmedi. Bu da kendisinin ve ekibinin müsabakayı çok iyi konsantre ettiğinin ve maçın bitiminde motivasyonunu hiç kaybetmediğinin işaretiydi.
<p>Çakır, açık faulleri değerlendirirken mücadele içinde bilinçli olarak yapılan gizli faulleri de çok iyi süzdü ve cezalandırdı. Kontrollü ya da kontrolsüz şiddet içermeyen ancak rakibinin sağlığını tehlikeye atan hareketleri de sarı kartla cezalandırması seminerlerde gösterilecek doğru kararlarındandı. Kritik avantaj uygulamalarını önce bekledi, sonrasında avantaj gerçekleşince çok doğru biçimde uyguladı.
<p>Rakip futbolcuların topa sahip olma şansları varken yapılan müdahalelerde yapılan müdahalenin topa mı yoksa rakibe mi yapıldığını çok başarılı şekilde tespit etti. Böyle anlarda oyunu devam ettirmesi ya da rakibine yapılan hareketlerde sarı kartına başvurması sonrası gerilen futbolcuları tekrar oyuna döndürmesini bildi. Bu da futbolcuların muhtemel sarı ya da kırmızı kart görmelerini engellerken, futbolun bozulmaması adına da çok doğru uygulamalardı. Çakır'ın, İrlandalı Keith Andrews'a gösterdiği her iki sarı karttan gösterdiği kırmızı kart doğruydu.
<p>Genç hakemimiz, maçtaki müsabakanın sonucuna göre gündem oluşturmayacak tek hatasını 87. dakikada yaptı. Bu dakikada İrlanda ceza alanı içinde havadan gelen top, John O'Shea'nın eline geldi. Bu pozisyonda İrlandalı futbolcunun kolu doğal konumunda olmadığından ve top da bu oyuncunun eliyle buluştuğundan bir penaltı kararı verebilirdi. Ancak Çakır, bu posizyonu ele çarpma olarak değerlendirdi. Yardımcı hakemler hem Bahattin Duran hem de Tarık Olgun, sorumluluk alanlarındaki pozisyonlarda çok doğru kararlar vererek maç içi hakem kararlarındaki standardı bozmadı. Birbirlerini tamamlayan ekip ruhu adına çok olumluydu. 
<p>İtalya'nın attığı golde topun tamamının gol çizgisini geçtiği tespitini yaparak Çakır'a gol kararı verdirten ilave yardımcı hakemlerden Bülent Yıldırım'ı da kutlamak gerekir. Sonuç olarak baktığımızda dün gece sahada bu şampiyonadaki ilk karşılaşmasında göğsümüzü kabartan Cüneyt Çakır, yönetimiyle yeni başarılıydı.</p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1305907), [web.archive.org (arşiv bağlantısı)](http://web.archive.org/web/20120622013626/http://www.zaman.com.tr:80/yazar.do?yazino=1305907)
