# Özkalfa, kafasına göre düdük çaldı

*Ali Aydın 2009.11.02*

<tr><td class="metin" colspan="2" style="padding-top: 20px; padding-left: 5px; padding-right: 10px;">Tolga Özkalfa, disiplin kararlarında ve yorumlarında ne kural, ne talimat ne de MHK'yı tanır gibiydi. Resmen kafasına göre düdük çaldı. Maçın başında uyardığı Kazım'ı 41. dakikada yine el kol hareketi yapmasına rağmen tekrar ikaz etti. Ancak Kazım'a 55. dakikada öyle bir kart çıkarttı ki; milli futbolcu 'benim gözüm topta' diyordu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Sarı, çok alakasızdı. Cangele, 50. dakikada rakibi tarafından yere düşürülüyor. Serbest vuruş veriliyor. Yerdeki Cangele, hakeme 'kart yok mu?' işareti yapıyor. Ona da kart yok. Aynı Cangele, 87'de içinde olduğu pozisyonda korner beklerken aut kararı çıkıyor.
<p> Arjantinli, hakemi protesto edip topa vuruyor, yine kart görmüyor. Tartışılan penaltı pozisyonu öncesinde ise ofsayt yok. Karar doğru. Buraya kadar her şey güzel. Hakem sarı kart çıkartıyor. Neden? Bu pozisyonda Cangele, tek vuruşta gol yapabilir miydi? Kesinlikle evet. Dolayısıyla pozisyonda bariz gol şansı vardı. Bunun karşılığına kurallar 'kırmızı kart' der. Peki bu sarı kart neyin nesiydi?
<p> F.Bahçe'nin attığı golde yardımcı Baki Tuncay Akkın'ın 'gol' kararı var. Topa ilk müdahaleden sonra Souleymanou, kaleye girmek üzere olan meşin yuvarlağa hamle yapıyor. Vücudu top ve yardımcı hakem arasına giriyor. Ve yardımcı buradan gol kararı çıkartabiliyor. Böylesine kararların futbolda yeri olmadığını herkes bilir. Olayı bir de tersine çevirin bakalım, o golü verebilecek miydi.
<p><b>Maçın adamı</b>
<p>F.Bahçe, Cangele'yi durduramadı
<p>Kayserispor'un hırçın, ancak takıma çok katkı sağlayan Arjantinlisi, dün akşam gösterdiği performansla alkış aldı. Yaptırdığı penaltı ve attığı golle takımına 1 puanı getiren futbolcuydu. Başarılı kurtarışlarıyla Fenerbahçe'nin file bekçisi Volkan'ı da unutmamak gerekir.
<p><b>Hayal kırıklığı</b>
<p>Souleymanou golü ikram etti 
<p>İyi file bekçilerinin kötü goller yiyebileceğini kanıtlar gibiydi. Bir takımda kalecinin ne kadar önemli olduğunu Volkan Demirel karşı tarafta, Souleymanou kendi kalesinde gösterdi. Herhalde Cristian'ın o kadar uzak mesafeden vuracağını hesap edemedi.
<p><b>Kırılma anı/b&gt;
<p>Topuz'un füzesi direkte patladı
<p>Fenerbahçe 1-0 öndeyken ikinci yarının hemen başında Mehmet Topuz'un müthiş şutu geldi. Ancak yan direk Sarı-Lacivertli takımın farkı ikiye çakarmasına izin vermedi. Eğer bu gol olsaydı, Kanarya büyük ihtimalle 3 puanı hanesine yazdıracaktı. <br/></p></p></b></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=910578), [web.archive.org (arşiv bağlantısı)](http://web.archive.org/web/20091103054526/http://www.zaman.com.tr:80/yazar.do?yazino=910578)
