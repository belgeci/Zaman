# Kulüplere verilen cezalar kamu vicdanını tatmin etmeli

*Ali Aydın 2011.05.11*

<td class="columnist-detail">
<p>Merkez Hakem Kurulu (MHK), hakemlerden, atandıkları maç ile ilgili öncelikli olarak, yönetecekleri maçın masaya yatırılmamasını ister.</p>
<p>
<div id="haberMetinDiv">
<p>Hakem ne yaparsa yapsın, zor anlarda kendisine göre ne taktik geliştirirse geliştirsin, kurallar ile talimatları harmanlayıp, sonuna kadar her yolu denemelerini ve başka seçenek kalmazsa, maçı tatil etmelerini bekler. İyi hakemlik bunu gerektirir. Geçen sezon mücadele esnasında tatil edilen Diyarbakır-Bursaspor maçında hakem Kamil Abitoğlu oyunu oynatmak için tüm sorumlulukları alıp, kendisini ve kuralları zorlayıp ne kadar doğru yaptıysa; bu sezon yine başlayıp, tatil edilen Gaziantep-Bursaspor maçında da hakem Deniz Çoban o kadar kötü bir psikolojiyle müsabakayı tatil etmişti. Maçlarda yaşananlardan dolayı gelinen noktaları falan söylemiyorum, burası yanlış anlaşılmasın. İşte yöneticilik farkı burada yatıyor. Abitoğlu'nun tatil kararı ne kadar kamu vicdanı, kural ve talimatlarla kabul edilmişse, Çoban'ın kararı da aynı şekilde kabul görmemişti.
<p>Şimdi, Bursaspor-Beşiktaş maçının tehir, erteleme, tatil değil direkt iptal edilmesine yönelik TFF kararı, kamu vicdanında, 'terör algısı' yarattığından haklı bir zemine oturtulabilir. Bu işin çıkış noktası. Bursaspor'un Diyarbakır ve Gaziantep'le oynadıkları maçların iptal kararlarını veren hakemleri eleştirmiyorum. Ama her iki maçta sahada 'rakip' vardı. Ev sahibi takıma mensup taraftarlar, rakip takımın 'güvenliğini' tehdit eder boyutlara gelmişti. Hatta buna İstanbul'da oynanan Büyükşehir Belediye-Diyarbakır maçını da ekleyebiliriz ki, bu maçın son dakikalarında, seyirci sahaya girmişti. Baktığınız zaman yukarıda belirttiğimiz gibi, olaylar ya da tepkiler hep 'karşı taraf' dediğimiz rakiplere yapılan fiili müdahalelerdi.
<p>Uzatmayalım lafımıza gelelim, Bursa'daki olaylar sonucu TFF tarafından 'iptal' kararının verilmesine. Bu maçtan yaklaşık 10 gün öncesinden itibaren, Bursa Valiliği'nin temsil ettiği devletin, güvenlik garantisini vererek, Beşiktaşlı taraftarların gönül rahatlığı içinde maça gelmeleri yönünde açıklamaları var. Hangi taraftan bakarsanız bakın iyi niyetli bir yaklaşım. Ama sayın vali, futbolun taraftar ruhunda, bir yanılgıya düştü. Bunu da bir tarafa bırakalım. Şimdi sağlıklı bir gözlem yapmaya çalışalım. Yaşanan olaylarda, karşı taraf dediğimiz, Beşiktaş taraftarı ya da takımı, ev sahibi taraftarlarca bir saldırıya uğradı mı? Hayır. Daha doğrusu savaş alanına benzer görüntülerin ve olayların yaşandığı 'şehir içinde' taraflar kimlerdi? 400-500 kişilik fanatik grubun, fanatizme dönüştürdüğü 20'li yaşlardaki gençlerle Bursa polisi. Peki, futbol müsabaka talimatında, karşılaşmaların güvenli bir şekilde başlayıp sonlandırılmasından ev sahibi kulüp sorumludur, ibaresine dayandırılarak alınacak TFF yönetim kurulu kararı, Bursaspor için değil, genel anlamda ev sahibi takımlar için ne kadar bağlayıcı ve yoruma açık bir talimattır? Ev sahibi takımın il sınırları içinde yaşanan ve karşılıklı tarafların da olduğu bir arbedede, hemen, acil, hızlı bir karar alındığına şahit oldunuz mu? Ya da başka bir deyişle, İstanbul'daki ilk maçta, taa otoban girişinden stadın olduğu çevrelere kadar devam eden olaylar sonunda, bu federasyon Beşiktaş-Bursa maçını tatil etti mi? Hayır, neden, İstanbul Emniyeti o kadar büyük olaylar olmasına karşın, o maçı tamamlattı. Peki o maç da iptal edilse idi, bunda Beşiktaş kulübünün sorumluluğu ne kadar olacaktı? Yine olmamalıydı. Neden? Ev sahibi kulüplerin emniyet teşkilatları yok. Toplumsal olayları önlemek adına kanunla tanımlanmış sorumlulukları da yok. Konan talimatla kulüplerin kanunlaştırılarak istenen sorumluluğu, stadın konuşlandırılan alanının çevresi ve içidir. Kulüpler de, özel emniyet şirketleriyle, stadın içinde gerekli önlemi alıyorlar. Kanun bunu tanımlamış. Stadın dışında ve uzağında 'tek taraflı' meydana gelen olaylarda, bir takımın maçını iptal etme ve avantajını kaybettirme gibi bir karar kamu vicdanında ne kadar kabul edilir bilinmez. TFF bu konudaki kararını yarın verecek.
<p>Zaten cumartesi akşamı, yönetim kurulu üyesi sayın Yunus Egemenoğlu'nun açıklamaları, verilecek kararın ön bilgisi gibiydi. Bursa 3-0 mağlup sayılacak, peşinden de para cezaları falan eklenecek. Hani Bursa, Kasımpaşa ya da Gençlerbirliği maçlarından 1 puan çıkartırsa ki çıkartabilir, UEFA kupasına katılmayı yakalayabiliyor ya da oynadıkları 2 maçtan hükmen galibiyet aldıkları da biliniyor ya, acaba bunlar göz önüne alınıp bir karar verilmiş de olabilir mi diye aklından geçiyor insanın. Bunun devamında Bursa'nın oynayacağı 2 maçın da soru işaretine gelmesine neden oluyorlar.
<p>Son olarak, bu bağlamda şunu sormak isterim: Bursa-Beşiktaş, ligin son maçı ve Bursa galip gelir ya da berabere kalırsa kümede kalacak veya şampiyon olacak ya da UEFA'ya kalacak. Aynı olaylar yine oldu. O zaman da yine aynı karar verilebilecek miydi? İyi düşünün ve doğru cevabı dürüst şekilde verin.
<p>Yani demem şudur, zemine ve şartlara göre karar vermek, ceza-ödül ilişkisinde de kamu vicdanını tatmin etmeli. Bu yazımdan dolayı bahse konu olan kulüp ve taraftarları alınganlık göstermesin lütfen.
<p>Sonuç olarak böylesine saha dışındaki olaylarda, kulüplerin sorumlulukları ile emniyet konusu birbirleriyle iç içe düşünülüp, sorumlu olarak kulüp gösterilmemeli.
<p>Kurallar, kanunlar ve talimatlar her takıma eşit uygulanmalı. </p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1132812), [web.archive.org (arşiv bağlantısı)](http://web.archive.org/web/20110511222934/http://zaman.com.tr:80/yazar.do?yazino=1132812)
