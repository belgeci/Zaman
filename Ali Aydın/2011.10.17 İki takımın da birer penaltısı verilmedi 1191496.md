# İki takımın da birer penaltısı verilmedi

*Ali Aydın 2011.10.17*

<td class="columnist-detail">
<p>Karşılaşmanın FIFA kokartlı hakemi Hüseyin Göçek, vermediği faul kararlarıyla maçın hızlı oynanmasına katkıda bulundu.</p>
<p>
<div id="haberMetinDiv">
<p>Göçek'in hatalı kararları var, ancak bu topun oyunda fazla kalmasını sağlayıp müsabakayı zevkli hale getiren yanlışlardı. 43. dakikadaki G.Saray atağında Eboue, Bursaspor ceza alanına girdiğinde Stepanov kayarak topa müdahale etmek istedi. Ancak Eboue çabuk davranınca Stepanov, kontrolsüz bir şekilde rakibinin ayağına temasta bulundu. Net penaltı verilmedi. 58. dakikada bu defa G.Saray ceza sahasında Batalla'nın direkt kaleye vurduğu top kendini öne atan ve düşme konumuna giren Ujfalusi'nin eline çarptı. Bu pozisyonda Ujfalusi, hem kolunu sakınıyordu hem de yere düşerken sakatlanmamak için kolunu yere koymak zorundaydı. Yani kolun burada vücutla beraber değerlendirilmesi gerekiyordu. Hakem doğruyu yaparak devam ettirdi. Ancak 89. dakikada Galatasaray ceza alanı içine gelen hava topunda Turgay Bahadır yükseldiğinde gerisindeki Ujfalusi, elleriyle rakibini iterek konumunu bozdu. Burada da penaltı kararı verilmeliydi. Yani her iki takımın birer penaltısı çalınmadı. Göçek, 7 sarı kartta 1'i dışında doğruydu. 
<p>
<p><b>Maçın adamı</b>
<p>Elmander uyum sağlıyor. Galatasaray'ın her geçen gün performansını artıran forveti Elmander, dün görevini fazlasıyla yerine getirdi. Sarı-Kırmızılı forma altında Süper Lig'deki ilk golünü atan İsveçli hücumcu, Milan Baros'un golünde de asisti yapan isimdi. Ağır bir zeminde oynanan müsabakada ayakta kalmayı başardı. 
<p><b>Hayal kırıklığı</b>
<p>Batalla sönük kaldı. Bursaspor'un sürpriz golcüsü Pablo Batalla, dün gece beklenen performansı sahaya yansıtamadı. Arjantinli futbolcu, topla buluştuğu anlarda takımına hiçbir katkı sağlayamadı. Takım arkadaşlarına gereken pasları atamadı ve Bursaspor Teknik Direktörü Ertuğrul Sağlam tarafından da oyundan alındı.
<p>
<p><b>Kırılma noktası</b>
<p>Baros'un golü. Dakika 87... Türk Telekom Arena'da skor 1-1... 4 şık asist üst üste geldi. Tek pasla Milan Baros'un yaptığı son vuruş Galatasaray'a galibiyeti getirdi. Özellikle ikinci yarıda Bursaspor daha etkili görülürken Fatih Terim'in talebeleri zor anlar yaşadı. Ancak Baros'un oyuna girişinden sonra skor tabelası değişti.</p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1191496), [web.archive.org (arşiv bağlantısı)](http://web.archive.org/web/20111107042312/http://www.zaman.com.tr:80/yazar.do?yazino=1191496)
