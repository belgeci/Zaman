# Galibiyet, hakemin hatalarını örtbas etti

*Ali Aydın 2011.11.04*

<td class="columnist-detail">
<p>Karşılaşmanın Norveçli hakemi Tommy Skjerven, soğukkanlılığını otoriter kimliğiyle birleştirdi. Çok koşarak iyi yerler aldı. Yoruma açık birkaç pozisyon vardı.</p>
<p>
<div id="haberMetinDiv">
<p>Ancak Beşiktaş'ın galibiyeti, muhtemel tartışmaları da sonlandırdı. Skjerven, gösterdiği sarı kartlarda biri dışında haklıydı. Biri dışında diyoruz. Çünkü 40. dakikada Quaresma, Dinamo Kiev ceza alanı içine girerken korner çizgisi önünde Garmash, faulü yapan futbolcuydu. Hakem çok gecikmeli şekilde faul düdüğünü çaldı. Bu pozisyonda muhtemelen faulü yardımcı hakem verdirdi. Hakem de buna inanmadığından kartı Garmash yerine aynı pozisyon içindeki Aliyev'e çıkarttı. Yani Garmash, ikinci sarı karttan kırmızı kart görmedi. 77. dakikada Beşiktaş, 1-0 öndeyken Simao'nun kullandığı köşe vuruşunda golü atan Egemen, markaj yapan Dinamo Kiev'li Betao tarafından net bir şekilde çekiliyor. Bu pozisyon net penaltı verilmesi gereken ihlallerden biriydi. Skjerven devam ettirdi. Bu arada 26. dakikada Beşiktaş ceza alanında İsmail Köybaşı ve Milevski'nin birlikte yere düştüğü anda hakem topun üstüne doğru atlayan İsmail'e eliyle oynamadan dolayı penaltı verebilirdi. Yani pozisyon yerdeki İsmail Köybaşı'nın topu kapatmasından meydana geldiği için hakem 'devam' dedi ve doğruyu da yaptı. 
<p><b>Maçın adamı: Egemen 'Korkmaz'
<br/>
</b>Beşiktaş'ın defansında canla başla çalışan Egemen Korkmaz, tecrübenin sahaya nasıl yansıtıldığını ispatladı. Dün doğum gününü kutlayan başarılı futbolcu, attığı mükemmel kafa golüyle çifte mutluluk yaşadı. Savunmada olduğu kadar hücumda da çok aktif görevler üstlendi.
<p><b>Hayal kırıklığı: Correa sönük kaldı <br/>
</b>Ukrayna temsilcisi Dinamo Kiev'in Brezilyalı yıldızı Carlos Correa, hücumda etkili değildi. Siyah-Beyazlı defans oyuncularını aşamayan Sambacı, teknik direktörü tarafından ikinci yarıda oyundan alındı. İlk devre boyunca silik bir performans sergileyen Correa, takımının en zayıf halkasıydı.
<p><b>Kırılma noktası: Cenk'in kurtarışı
<br/>
</b>Dakika 90+3... Cenk Gönen önce ters elle harika bir kurtarış yaptı. Top kornere çıktı... Yapılan köşe atışında kalecimiz Cenk ve Siyah-Beyazlı futbolcular yaklaşık 10 saniye içinde en az üç net gol pozisyonunu bertaraf etti. Bu da Kartal'a üç puanı ve gruptan çıkma iddiasını getirdi.
<p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1198381), [web.archive.org (arşiv bağlantısı)](http://web.archive.org/web/20111104184526/http://zaman.com.tr:80/yazar.do?yazino=1198381)
