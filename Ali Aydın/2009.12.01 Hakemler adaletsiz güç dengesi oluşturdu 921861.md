# Hakemler adaletsiz güç dengesi oluşturdu

*Ali Aydın 2009.12.01*

<tr><td class="metin" colspan="2" style="padding-top: 20px; padding-left: 5px; ">Kötü günleri geride bırakan Beşiktaş, artık hem taraftarını hem de ülke insanını sevindirmeye başladı.</td></tr><tr><td class="metin" colspan="2" style="padding-top: 20px; padding-left: 5px; "><p>Güven ve istikrar, başarıyı getirdi. Fenerbahçe ve Galatasaray son haftalardaki düşüşünü, umarız Avrupa'da yaşamaz. Her takımın her sezon içinde inişli-çıkışlı bir grafik çizebileceğinin bilinmesi ve kabul edilmesi gerekir. Beşiktaş örneğinden yola çıktığımızda, başarısız maçlardan dönüşte yumurta atılan bir takım, şimdi güllerle karşılanıyor. Dolayısıyla önceden güller atılıp övgüler yağdırılan takımlar da yumurtalı tepkiye maruz kalabilir. Doğru mu? Asla değil. İşte Beşiktaş örneğini onun için vermek istedik. 
<p>Beşiktaş'ın M.United zaferi, hafta içi ve sonunda öne çıkan konuların başında geldi. Fenerbahçe ve Galatasaray gibi Avrupa'daki bu başarılı performansa tebrikler ve teşekkürler. Ancak ligde düşüş yaşayan G.Saray ve F.Bahçe'yi zor haftaların beklediği de hiç kuşkusuz. Mustafa Denizli, nasıl acımasızca eleştirildiyse, şimdi Rijkaard ve Daum da en az o kadar eleştirilecek. Bu arada Neeskens'in Bursalı Ozan'a gösterdiği tepki kabul edilebilir bir davranış şekli değil. Bu kariyerdeki bir teknik adama hiç yakışmadığını söylemeliyiz. Emin olduğumuz bir şey var ki; sahada o anda Rijkaard olsa, bu tepkiyi vermezdi. Bu arada Trabzonspor'la anlaşan futbolumuzun değerlerinden dünya üçüncüsü Teknik Direktör Şenol Güneş'e, 'hoş geldiniz' diyoruz. 
<p>Bursaspor ve Kayserispor'u kutlamadan geçmek de haksızlık olur. Şenol Güneş, Fatih Terim, Ersun Yanal gibi hocalarımızın arkasından, başarıyı tırnaklarıyla kazıyarak yakalayan Tolunay Kafkas ve Ertuğrul Sağlam gibi Türk teknik adamlarımızın, hem Milli Takım hem de büyük takımların gözdeleri arasına girmek üzere olmaları herkesi sevindiriyor. 
<p>Fenerbahçeli Kazım'a da 'geçmiş olsun' dileklerimizi gönderiyoruz. Futbolu dışında konuşulmaya ve eleştirilmeye başlayan yıldız futbolcu, öncelikle maç sonrası konuşmalarını gözden geçirmeli. Derbide yardımcı hakeme küfür edip 4 maç ceza alması sonunda, futbol kamuoyundan özür dilemek yerine, suçu hakemlere atfetme çabası kabul edilir değil. Bu konuda 'Neden Türk hakemleri Avrupa'da maç yönetemiyor?' göndermesi yapması, talihsiz bir ifade. Mesela hakemlerden yetkili birisi, doğal olarak Türk hakemini korumak, sahiplenmek adına çıkıp (merak etmeyin hiçbirisi çıkamaz) 'İstanbul gecelerinde neden bir Türk oyuncusunu göremiyoruz?' diye kendisine bir soru sorsa, cevabı ne olur diye merak edilir doğrusu. 
<p>Hakemler ve yardımcı hakemler bu hafta sonuca etki etmeleri bir yana, yanlış kart yorumlarıyla hem takımları eksik bıraktı hem de bir sonraki haftalarda adaletsiz bir güç dengesi oluşmasına neden oldu. 
<p>Bursaspor-Galatasaray maçında Ozan'ın kırmızı, Sabri'nin sarı kart görmesi şu şekilde ifade edilebilir: "Birine kırmızı gösterdik, diğerine bir sarı uyar." Hatalar zinciri, Sabri'nin bu hafta takımında yer alamamasına, Ozan'ın da derbi niteliğindeki Kayserispor maçında oynayamayacak olması bir yana, en az 2 maç ceza almalarına neden olacak yanlış kararlardı. Bunun yanı sıra Neeskens'in tribünlere gönderilmemesi, hakemlik adına kara bir lekeydi! 
<p>F.Bahçe-K.Paşa maçında skor 2-1 iken, beraberliği hatta galibiyeti yakalayabilecek, maçı her an değiştirebilecek kişisel yeteneği bulunan oyuncu kadrosuna sahip F.Bahçe'ye, yardımcı hakem ofsayttan 3. golü yedirince, hem Fenerbahçe'nin direncini tamamıyla kırdı hem de maçın sonucunu tayin etti. Sivas-Beşiktaş maçında, skor 1-0 iken, Beşiktaş'ın attığı nizami 2. gol, ofsayt kararı ile iptal edildi. 
<p>B.Belediye-G.Antep maçında, misafir takım maç 1-1 iken 2. golü buluyor. Gol tertemiz. Ama pozisyon hakemin görüş alanında değil: Çünkü pozisyon gereği önü kapalı. Yapması gerekeni yapmayıp, yardımcı hakemden yardım da istemiyor. Ama bir karar vermesi gerekiyor. Kaleci yerde ya, rakip futbolcu kalecinin eline basmıştır önyargısı ile faul verilip hem nizami gol iptal edildi hem de G.Antep'in artı 2 puanı daha hanesine yazılamadı. 
<p>Gelelim Manisa-Kayseri maçına. İki rakip futbolcu (birisi Cangele) pozisyon gereği sözlü uyarı yapılabilecek bir temasta sarı kart gördü. Maçın devamında, Cangele'ye faul yapıldı. Net faulü hakem, yanlış yorumlamayla ve futbolcuya karşı önyargıyla devam ettirdi. Cangele de yerdeyken topu eliyle süpürdü. Normalde faul olmasa bu pozisyon için sarı kart doğru. Ancak futbolcu nasıl olsa faul çalıyor mantığı ile topu yakalamaya çalışıyor. Sonuçta anlamsız, gereksiz 2. sarı karttan Cangele oyun dışı kaldı. Burası tamam da, haftaya Bursa-Kayseri maçında, Kayseri'nin en büyük silahı formasını giyemeyecek.
<p>Bunların ana nedeni MHK'nın yanlış atamalardaki ısrarı. Plansız, programsız atamalar yapılıyor. Maça göre hakem yerine, adamına maçı tercih ediyorlar olsa gerek. Formdaki hakemlerini maçla ödüllendirmeleri yerine, sanki onları cezalandırırcasına dinlendirmeyi tercih ediyorlar.<br/></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=921861), [web.archive.org (arşiv bağlantısı)](http://web.archive.org/web/20091218102725/http://www.zaman.com.tr:80/yazar.do?yazino=921861)
