# Hakemlerimiz Mallenco'yu örnek alsın

*Ali Aydın 2009.11.04*

<tr><td class="metin" colspan="2" style="padding-top: 20px; padding-left: 5px; ">İspanyol hakem maçın geneline baktığımızda oyunu kesmemeye özen gösterdi. Topun sahada fazla kalmasını sağladı. Kaygan zeminde sertlik öncesi 'önleyici hakemliği'ni gösterdi. Avantajları başarıyla uygularken, ikili mücadeleleri çoğu kez doğru yorumladı.</td></tr><tr><td class="metin" colspan="2" style="padding-top: 20px; padding-left: 5px; "><p>Aşırı güç kullanmalarda yasakçı bir tavırdaydı. Gösterdiği sarı kartların hepsinde haklıydı. Yardımcılarıyla iletişimi iyi, futbolcularla diyaloğu düzeyliydi. Maçın zaman zaman gerginleşen anlarında jest, mimik ve davranışlarıyla beden dilini bütünleştirdi. Oyuncuların anlık tepkilerine saygıyla karşılık verdi. Yardımcılar ofsayt pozisyonlarında hata yapsalar dahi seyri güzel bir müsabaka izlettiler.
<p>Ancak Beşiktaş'ın yediği üçüncü gol bana göre ofsayttı. Çünkü ayakta yan yana gözükse bile vücut olarak Beşiktaşlı futbolcular ilerideydi. Yardımcı hakem bu pozisyonda büyük ihtimalle şüpheliydi. Ama bu düşünce ona doğruyu getirdi. Neden? En azından 'şüpheliysen oynat' kuralını yanlış dahi olsa gerçekleştirdi.
<p>Beşiktaş beklenenin aksine dün akşam gol yollarında ve pozisyonlarda başarısızdı. Demek ki Holosko'suz ve Delgado'suz bir Kartal hücumlarda etkisiz kalıyor. Tıpkı F.Bahçe'de Alex'in, G.Saray'da Arda'nın olmadığı karşılaşmalarda bu takımların zorlandıkları gibi. Sonuçta Siyah-Beyazlıların Şampiyonlar Ligi rüyası bitti. Ancak CSKA'yı yenmesi halinde UEFA Avrupa Ligi'ne devam edecek gibi gözüküyor.
<p><b>Maçın adamı</b>
<p>Misimoviç hem oynadı hem oynattı
<p>Bosnalı futbolcu, Wolfsburg'un yaptığı her atakta Beşiktaş savunmasına zor anlar yaşattı. Attığı ilk golle de bir anlamda skor tabelasını çözdü. Alman ekibinin orta sahasındaki tüm yükü tek başına üstlendi. Dün gece hem defansta hem de hücumda güzel işler yaptı. 
<p><b>Hayal kırıklığı</b>
<p>Tabata, İnönü'de kayboldu 
<p>Kendisinden çok şey beklenen Brezilyalı futbolcu vasatın üzerine çıkamadı. Nitekim 90 dakika bitmeden oyundan alındı. Oysa onun görevi Beşiktaş'ın forvetlerine pas atmaktı. Topla buluştuğu anlarda da son vuruşu yapamadı. Futboluyla sınıfta kaldı.
<p><b>Kırılma anı</b>
<p>Serdar çerçeveyi tutturamayınca...
<p>Beşiktaş, 1-0 gerideyken Serdar Özkan, 33. dakikada ceza sahası içinde bir anda kaleciyle karşı karşıya kaldı. Müsait pozisyonda gol vuruşunu yapamayınca soyunma odasına moralli gidebilecek Beşiktaş, 90 dakika sonunda farklı mağlup oldu.<br/></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=911380), [web.archive.org (arşiv bağlantısı)](http://web.archive.org/web/20091104213147/http://zaman.com.tr:80/yazar.do?yazino=911380)
