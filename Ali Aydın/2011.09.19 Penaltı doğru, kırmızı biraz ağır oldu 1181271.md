# Penaltı doğru, kırmızı biraz ağır oldu

*Ali Aydın 2011.09.19*

<td class="columnist-detail">
<p>Ligimizin en tecrübeli hakemlerinden Kuddusi Müftüoğlu, dün gece gösterdiği kırmızı kart dışında çok iyi maç yönetti.</p>
<p>
<div id="haberMetinDiv">
<p>Müftüoğlu, takdir haklarını futbolculardan yana kullanarak kart göstermekten kaçındı. İkili mücadelelerde kurallar içindeki itme ve çekmeleri devam ettirmesi çağdaş hakemlik adına olumlu yorumlardı. Maç içinde Milan Baros'un iki pozisyonda penaltı beklentisi var. Hakemin bu pozisyonlardaki devam kararı doğruydu. Maçın konuşulacak en önemli pozisyonu 74. dakikada oluştu. Bu dakikada Samsunspor kalecisi Ahmet Şahin ile Johan Elmander arasındaki pozisyonda penaltı ve kırmızı kart kararı çıktı. Buradaki penaltı kararı doğruydu. Top oyundayken Elmander geri pas beklentisiyle ellerini havaya kaldırıyor. Topu bloke eden kaleci Ahmet Şahin, bu pozisyonda direkt rakibinin üstüne giderek şiddetli olmasa da Elmander'i itiyor. Sarı-Kırmızılı futbolcunun abartılı şekilde kendisini yere atmasına bakmayın. Yapılan hareketin yere düşerken şova dönüştürülmesi, yapılan faulü geri almaz. Bu pozisyonda penaltı kararı doğruydu. Çünkü pozisyon ceza alanı içinde idi. Buradaki eleştirimiz Ahmet Şahin'in, Elmander'e yaptığı hareket şiddetli değildi. Bu kartın rengi sportmenliğe aykırı hareketten dolayı sarı olmalıydı. Kırmızı ağır oldu. 
<p>
<p><b>Maçın adamı</b>
<p>Elmander, sonucu değiştirdi. Galatasaray'ın İsveçli forveti Johan Elmander, 61. dakikada oyuna girdi. Bu bölümden sonra attığı golle skor üstünlüğünü Sarı-Kırmızılılara getirdi. Yaptırdığı penaltı ve rakibin kalecisinin kızarmasının yanında hücuma olan katkısıyla son yarım saatlik zaman diliminde yıldızlaşan isimdi.
<p><b>Hayal kırıklığı</b>
<p>Ahmet, Samsun'u yaktı. Samsunspor'un tecrübeli file bekçisi Ahmet Şahin, uzaktan yediği iki golün dışında çok acemi ve profesyonellik dışında yaptığı hareketle takımını 10 kişi bıraktı. Kırmızı kart görerek arkadaşlarının moralini bozdu ve konuk ekibin iyi direndiği sahadan mağlubiyetle ayrılmasında rol oynadı.
<p>
<p><b>Kırılma noktası</b>
<p>Baros'un oyundan alınması. Hücum etkinliğini eline geçirmek için iki değişiklik yapan Fatih Terim, önce Eboue'nin yerine Sercan Yıldırım'ı oyuna aldı. Daha sonra da Milan Baros'un yerine Elmander girdi. Bu ikili son yarım saatteki oyunlarıyla G.Saray'ı farka taşıdı. Galatasaray'ın el freni olan Baros'un çıkışı Aslan'ı ayaklandırdı.</p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1181271), [web.archive.org (arşiv bağlantısı)](http://web.archive.org/web/20110927194405/http://www.zaman.com.tr:80/yazar.do?yazino=1181271)
