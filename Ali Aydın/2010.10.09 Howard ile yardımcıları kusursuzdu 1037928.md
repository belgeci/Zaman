# Howard ile yardımcıları kusursuzdu

*Ali Aydın 2010.10.09*

<tr><td class="metin" colspan="2" style="padding-top: 20px; padding-left: 5px; ">2010 Dünya Kupası'nda, İspanya ile Hollanda arasında oyananan final maçını yöneten İngiliz Howard Webb, dün gece başarılı bir müsabakaya imza attı.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Yaptığı yorumlarda standardı yakalayan Webb, avantaj kurallarını iyi uygulayarak maça tempo kazandırdı. Futbolcuların sinirlendiği anlardaki yaklaşımını tecrübesiyle birleştirmesini bilen İngiliz, oyuncuların kart görmelerini de engelleyerek maçın az kartla tamamlanmasını sağladı. Servet Çetin'in burnunun kanadığı pozisyonda Servet'ten formasını değiştirmesini istemesi doğru bir uygulamaydı. Çünkü formada kan olması durumunda kurallar gereği o formanın çıkarılması gerekiyordu. Howard'ın yardımcıları da kendisi gibi başarılı bir karşılaşmaya imza attı. A Milli Takım'ımız dünkü kadrosuyla Kazakistan ile Belçika maçlarındaki performansını sahaya yansıtamadı. Dünya Kupası'nda üçüncü olan Almanlar, aslına bakarsanız bizden fazla üstün görünmedi. Ancak bireysel hatalarımız ve rakibin kişisel becerileriyle maçın farklı bitmesine sebep oldu. Her ne şekilde olursa olsun salı günü deplasmanda Azerbaycan ile oynayacağımız maçta bu takım yine güçlü kimliğini ortaya koymalı. Almanya maçından alınacak dersle en azından yine grubun ikinci sırasına yükseleceğimize inanıyoruz. 
<p>
<p><b>Maçın adamı: Mesut, Panzerlerin her şeyi
<br/>
</b>Alman Milli Takımı'nın Türk kökenli yıldızı Mesut Özil, Panzerlere büyük katkılarda bulundu. Orta alandaki çalışkanlığı ve meşin yuvarlağa hakimiyetiyle dikkat çekti. Milimetrik paslarıyla seyir zevki sunan gurbetçi futbolcu, attığı golden sonra örnek bir tavır sergiledi ve sevinmedi.
<p><b>Hayal kırıklığı: Tuncay sahada savruldu!
<br/>
</b>Mehmet Aurelio'nun sakatlanmasından sonra oyuna dahil olan Tuncay Şanlı, ne hücuma katkıda bulundu ne de savunmaya yardım etti. Savruk bir görüntü çizen ve topu ayağında tutamayan milli futbolcu, Premier Lig'de S.City formasını neden giyemediğini ispatlayan bir görüntü çizdi.
<p><b>Kırılma noktası: Almanların ikinci golü...
<br/>
</b>Karşılaşmanın 79. dakikasında Milli Takım'ımız 1-0 yenik durumdaydı. O bölümlerde tribünler ve tüm Türkiye gol beklerken sahneye Almanya Milli Takımı'nın Türk kökenli yıldızı Mesut Özil çıktı. Panzerlerin hızla atağa çıktığı bir pozisyonda Mesut farkı ikiye çıkartırken oyunu da koparttı.</p>
</p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1037928), [web.archive.org (arşiv bağlantısı)](http://web.archive.org/web/20101009215423/http://zaman.com.tr:80/yazar.do?yazino=1037928)
