# Çakır, futbol oynanmasına izin verdi

*Ali Aydın 2009.09.28*

<tr><td class="metin" colspan="2" style="padding-top: 20px; padding-left: 5px; padding-right: 10px;">Mağlubiyeti olmayan iki takımın mücadelesinde futbolcular iyi niyetliydi. Bundan dolayı hakemi zorlayacak pozisyonlar oluşmadı. Bir hafta önce Bank Asya 1. Ligi'nde Giresunspor-Çaykur Rizespor maçını yöneten Cüneyt Çakır, başarısızdı; ancak dünkü Cüneyt Çakır, çok daha farklıydı. Oyunun kontrolünü elinde tutmasını bildi. Topun oyunda fazla kalmasına katkı sağladı. Önemsiz faulleri devam ettirdi. Avantaj yorumları doğruydu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Taç atışlarından önce dahi uyarılarda bulunarak otoriter kimliğini sahaya yansıtmasını bildi. Barajları nizami açtırdı. Pozisyonlara yakındı. Ama oyun içinde aktif alanlarda fazla kaldı. Gösterdiği kartlar çoğunlukla doğru olsa dahi Sabri'ye gösterdiği kart yersizdi. Mehmet Topal'ın sarı kart gördüğü pozisyonda Eskişehirspor, oyunu hemen başlattı. Atağı durdurmasının nedeni anlaşılamadı. Çünkü G.Saray'ın da hemen oyunu başlatmasına izin vermişti. Nonda'nın attığı gol öncesi Keita'nın topla buluştuğu ve taç çizgisi üzerinde topu sürdüğü pozisyonda meşin yuvarlak oyun alanını terk etmemişti. Devamındaki gol kararı da doğruydu. Eskişehirspor'un Mehmet Yılmaz'la kazandığı gol de nizamiydi. Ancak takıldığım yer, ilk yarıda Ümit Karan'ın Servet'ten çaldığı topla ceza alanına girdiği ve Leo Franco ile karşı karşıya kaldığı pozisyondu. Franco'nun topa tabanla müdahalesinde neden endirekt vuruş kararı vermeliydi. aliaydin@zaman.com.tr
<p><b>Maçın adamı</b>
<p>Keita, futbol ziyafeti sundu
<p>Fildişi Sahilli Keita, her geçen gün formunun zirvesine çıkıyor. Estetik ve görsellik açısından da izleyenlere büyük keyif veriyor. Takımı adına çok önemli bir isim olduğunu, top her ayağına geldiğinde fazlasıyla ifade ediyor. Dün akşamın alkışı hak eden oyuncusuydu.
<p><b>Hayal kırıklığı</b>
<p>Ümit, şovu saha içinde yapmalıydı 
<p>Kendisi için duygusal ve zor bir maçtı. Ancak Ümit Karan, etkili ve golcü kimliğinden uzaktı. Zaten Rıza Çalımbay tarafından da ikinci yarıda kenara alındı. Ancak şovunu yedek kulübesinde değil, sahada yapması gerektiğini bilmeli. Maç devam ederken oyun alanına girmemeli.
<p><b>Kırılma anı</b>
<p>Atılan gollerde kurallar uygulandı
<p>Galatasaray'ın attığı golde topun taç çizgisi üzerinde oyun dışı olup olmadığı konusunda şüpheler oluştu; ancak hakem 'devam' kararı verdi. Eskişehirspor'un attığı golde de şut çekilmeden önce Galatasaraylı futbolcunun rakibinin formasını çekmesinde avantaj kuralını uyguladı. <br/></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=897070), [web.archive.org (arşiv bağlantısı)](http://web.archive.org/web/20090929035029/http://zaman.com.tr:80/yazar.do?yazino=897070)
