# Hüseyin Göçek, adaletli değildi

*Ali Aydın 2012.09.17*

<td class="columnist-detail">
<p>Hüseyin Göçek, FIFA hakemi olmasına rağmen geçen sezon hiçbir Fenerbahçe karşılaşmasına verilmemiş, bir önceki yıl da yalnızca bir maçında görev almıştı.</p>
<p>
<div id="haberMetinDiv">
<p>Dün akşam adaletli olmadığına inandığımız bir kararla müsabakanın sonucuna tesir etti. Bunun yanı sıra Mersin yedek kulübesindeki iki kişinin atılmasına sebep oldu. Ben böyle hakemleri ya da hakemliği sevmeyenlerdenim. Dakika 89... Skor 1-1... Ergin Keleş ve Bekir İrtegün, ortadaki topa ayaklarını uzatıyor. Ergin, daha hızlı davranarak topu ayağının ucuyla itekliyor ve önüne alıyor. 20 metrelik bir depardan sonra önündeki Yobo'yu da geçiyor. 20-25 metre mesafe aldıktan sonra bariz gol şansıyla direkt kaleye doğru giderken keskin bir düdükle oyun durduruluyor. Neden?.. O an Mersin, Ergin'le net bir şekilde gol vuruşunu yapmaya hazırlanıyordu. A ya da B takımı diye ayrım yapmayalım. Sonuçta sahada mücadele eden iki ekip var. Bir düdük, karar vermeniz gereken yerden top 50 metre gittiği an çalınmamalı. Ayrıca pozisyon, ev sahibi ekip tarafından yenilecek net bir atağa dönüşüyorsa ve siz 50 metre sonra karar veriyorsanız adaletten, eşitlikten yoksunsunuz demektir. Fazla ağır yazmak istemiyorum, ama adalet her takıma karşı hakemler tarafından eşit uygulanmalı. Belki de Hüseyin Göçek'in en büyük eksiği bu...
<p>Maçın adamı: Baroni, klasını konuşturdu
<p>F.Bahçe'de bu sezon vatandaşı Alex'le birlikte Aykut Kocaman'ın gözüne girmekte zorlanan Cristian Baroni, dün de maça yedek başladı. Mehmet Topal'ın sakatlanmasıyla ikinci yarıda oyuna giren Baroni, takımına hareketlilik kazandırırken 89'da bir de gole imza attı. 'Ben bu takımda rahat oynarım' mesajını verdi.
<p>Hayal kırıklığı: Yattara, eski günlerinden uzaktı
<p>Mersin İdman Yurdu'nun çok şeyler beklediği Süper Lig'in emektar isimlerinden İbrahim Yattara, dünkü maçta sadece ismiyle vardı. Eski günlerinden uzakta olduğu gözlenen tecrübeli futbolcu, oyunda kaldığı ilk 45 dakika boyunca saman alevi gibiydi. Kendisine güvenen Nurullah Sağlam'ı mahcup etti.
<p>Kırılma noktası: Ergin Keleş'e düdük çalınca...
<p>Dakika 89... Skor 1-1 iken Mersin'in yeni oyuna giren forvet oyuncusu Ergin Keleş, kendi yarı alanından kaptığı topla direkt gole giderken yaklaşık 50 metre mesafe sonrasında çalınan düdük hakem için neyin ifadesiydi bilemiyoruz, ama maç ters skorla bitebilirdi. Dönen top, Fenerbahçe'nin galibiyet golü oldu.</p></p></p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1346448), [web.archive.org (arşiv bağlantısı)](http://web.archive.org/web/20120918221627/http://www.zaman.com.tr:80/yazar.do?yazino=1346448)
