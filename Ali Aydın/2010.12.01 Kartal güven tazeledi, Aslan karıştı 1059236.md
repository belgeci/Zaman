# Kartal güven tazeledi, Aslan karıştı

*Ali Aydın 2010.12.01*

<td class="columnist-detail">
<p>"Galatasaray lige havlu attı." Sarı-Kırmızılı kulüpte yöneticiler, teknik heyet ve futbolcular dahil, hemen herkesin hemfikir olduğu 14. haftanın en çarpıcı cümlesiydi bu...</p>
<p>
<div id="haberMetinDiv">
<p>Gelinen noktada, herkes bir hedefi gözüne kestirmiş durumda. Kendisinden bir şeyler talep edilenler de atak yapıp bir şeyler istiyor. Başkan Adnan Polat, "Sabırlı ve sükûnetli olun." diyor. Teknik Direktör Hagi, dalga geçer gibi konuşuyor. Yöneticilerin aralarında oluşan gruplaşmalar ise herkesin canını sıkmış durumda.
<p> Kaybedilen derbi de tüm yaşananların tuzu biberi olunca işler başka boyut kazanmaya başladı. Başkan Polat, en büyük hedefini bir anda söyleyiverdi: "Her ne şekilde olursa olsun, Türk Telekom Arena'yı ben açacağım." Bu söylem çok tarafa çekilebilir. Sanki "Yeni stadın açılışını bekleyin, onu bir açalım ondan sonra seçim ya da yönetim değişikliğine gideceğiz." algısına sahip olanlar çoğunlukta. Bekleyip göreceğiz. Öyle ki Sayın Adnan Polat, koca bir camianın seçimle işbaşına gelmiş başkanıdır. Aldığı yetkiyi iyi yönde kullanmak ve güzel şekilde hatırlanmak, anılmak ister. Eleştiriler tabii ki olacaktır ve olmalıdır da; ancak kişilik haklarına saldırıyla tenkidi bazıları pek ayırt edemiyor. Saldırı yapmaya kimsenin hakkının olmadığını belirtmek gerekiyor. Ali Sami Yen'deki son derbiden Beşiktaş kârlı çıktı. Yenilenin lige havlu atacağı maçı kazanan Beşiktaş, hem zorlu bir virajı kayıpsız geçti hem de yarın Avrupa Ligi'nde oynayacağı CSKA Sofya maçına özgüvenini de taşıdı. Kartal'ın Süper Lig'de bu hafta oynayacağı Bursaspor maçının önemi daha da fazlalaştı. Siyah-Beyazlılar, bu zorlu süreci atlatmaya hazır bir görüntüde.
<p> Ligin lideri Trabzonspor ise geçen hafta kendi evinde kaybettiği 2 puanın acısını Gaziantepspor deplasmanında 3 gol ve 3 puanla çıkarttı. Bursaspor, Şampiyonlar Ligi'ndeki başarısız sonuçları Türkiye'ye taşımamakta kararlı. Yoğun maç trafiğine rağmen zorlu Anadolu derbisinde bu haftaki rakibi Kayserispor'u devirdi. Bu, "Ligde yolumuza devam ediyoruz" mesajının en güzel ifadesiydi. Fenerbahçe de kritik bir haftadan kârlı çıkan takımlardan biriydi. İstanbul Büyükşehir Belediyespor'u tek golle geçen Kanarya, haftayı kayıpsız kapamanın ve en azından 3. sırayla puan farkını 1'e indirmenin keyfini sürüyor.
<p> Haftanın en çok konuşulan olayı ise G.Saray-Beşiktaş derbisi değil, Belediyespor-F.Bahçe maçını yöneten Halis Özkahya idi. Özkahya, 29. dakika F.Bahçeli Alex'e, İbrahim Akın'a yaptığı hareketten dolayı kırmızı kart gösteremeyince bu kararın altında ezildi ve kontrolünü kaybetti. Bu pozisyonu tersine çevirelim; İbrahim Akın, Alex'in dizine tabanla tekme atıyor, hakem yine sadece sarı kartını kullanıyor ve maçı Belediyespor kazanıyor! İbrahim Akın'la ilgili adam öldürmeye tam teşebbüse kadar birçok senaryoya tanıklık ederdik. Adalet bir gün herkese lazım olacak! F.Bahçe yönetimine ya da taraftarına şirin görünmek ve tepki almamak adına pozisyonu yok saymak, Türk futbolunun gerilemesine, adalet ve eşitlik kavramlarının yok olmasına yol açar.
<p> Bu noktada Halis Özkahya'nın maç içinde hakarete varacak ve küfür diye adlandırdığımız söylemlerde bulunacak biri olmadığını vurgulamak istiyorum. Alex'in pozisyonu sonrasında muhtemelen devre arasında arkadaşlarını aradı ve pozisyonu sordu. Gelen cevap üzerine de psikolojik olarak yıkım yaşadı. Seminer yapan Ulemberg ağabeysi de maçı statta izlediğinden taban yaptı ve sinirli bir yapıya büründü. Bu anlarda futbolculara sert; ancak aşağılayıcı ya da onur kırıcı olmayan ifadeler kullanmış olması muhtemel. Bu, her hakemin ya da sporcunun yaşayabileceği kısa süreli bir sendrom olabilir.
<p> Başarılı bir çıkış yakalayan Halis Özkahya'nın yönetimi ve söylemleri tabii ki güzel değil. Ancak Özkahya yok edilmeye çalışılırken MHK Başkanı Oğuz Sarvan ile yardımcısı Yüksel Okçuoğlu'nun tutumu çok üzücü. Ne hakemi savunacak bir açıklama geldi ne de bir özür. Bir hafta önce Kayserispor-Galatasaray maçında Cim Bom'un net penaltısını vermeyen, Sivasspor-Kardemir Karabükspor karşılaşmasında ceza alanı dışındaki müdahaleyi ceza sahası içine taşıyıp penaltı vererek maçın kopmasına sebep olan hakemlere hemen hafta sonu Bank Asya 1. Lig'de görev veren bu yöneticiler, Özkahya için ne yapacak? Bu hafta sonuna kadar yurtdışında bir turnuvaya giden Özkahya'ya, diğer hakemleri atadıkları maçlar gibi "Hafta sonu maç verecekler mi?" diye benim gibi tüm hakemler merak ediyor.
<p> Bu arada yarın Avrupa Ligi'nde CSKA Sofya ile karşılaşacak olan Beşiktaş'a ve aynı gün aynı ligde Steaua Bükreş-Liverpool maçında düdük çalacak olan Bülent Yıldırım ve ekibine başarılar diliyorum.
<p></p></p></p></p></p></p></p></p></div>
</p>
<a href="http://web.archive.org/web/20110105103735/mailto:aliaydin@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1059236), [web.archive.org (arşiv bağlantısı)](http://web.archive.org/web/20110105103735/http://www.zaman.com.tr/yazar.do?yazino=1059236)
