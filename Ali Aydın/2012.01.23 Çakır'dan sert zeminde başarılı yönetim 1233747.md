# Çakır'dan sert zeminde başarılı yönetim

*Ali Aydın 2012.01.23*

<td class="columnist-detail">
<p>Karşılaşmanın FIFA kokartlı hakemi Cüneyt Çakır, buzla kaplı sert zeminde ve zor hava koşullarında başarılı bir maça imza attı.</p>
<p>
<div id="haberMetinDiv">
<p>Çakır'ın verdiği kararlardaki başarı yüzdesi fazlaydı. Ayakta durmanın zor olduğu sahada futbolcuların istem dışı yapabilecekleri ve yaptıkları faullü hareketlerde doğru kararlar verdi. Ele çarpmaları doğru yorumladı. Özellikle sporcu sağlığını korumak için elinden gelen bütün çabayı gösterdi. Zaman zaman tepki alsa da oluşabilecek önemli sakatlıkların önünü almak için faul oluşmadan düdük çalması tecrübesiyle alakalıydı. Ve doğrusu da buydu. Yardımcı hakemler hatasız maç yönetti. Bu da maçın sorunsuz bitmesine katkı sağladı. 26. dakikada Eskişehirsporlu Kamara'nın attığı gol ofsayt gerekçesiyle iptal edildi. Bu pozisyonda Kamara'yı topla buluşturan Volkan Yaman, ofsayttaydı. Dolayısıyla golün iptali doğruydu. 36. dakikada Kamara'nın Galatasaray ceza alanı içine ortaladığı topta Semih Kaya'nın kolunun topla buluşması tamamen çarpmaydı. Semih, ellerini arkadan bağlamış ve kolunu sakınıyordu. Dolayısıyla devam kararı doğruydu. 39. dakikada yine benzer pozisyonda Hakan Balta'nın eline çarpan topta da kol vücuda yapışık durumdaydı. Çarpma yorumu doğruydu. Çakır, gösterdiği sarı kartlarda da haklıydı. 
<p><b>Maçın adamı</b>
<p>SEMİH 1 PUANIN MİMARI Galatasaray'ın genç stoperi Semih Kaya, dün akşam buzla kaplı zeminde hata yapmayan isimlerin başında geldi. Yetenekli oyuncu, yaptığı kritik hamlelerle takımının zorlu deplasmandan 1 puanla ayrılmasını sağladı. Milli Takım'ın da vazgeçilmezi olacağını gösterdi.
<p>
<p><b>Hayal kırıklığı</b>
<p>BATUHAN BİLDİĞİNİZ GİBİ! Eskişehirspor'un gol umudu Batuhan Karadeniz, takımın hücum bölgesinde hiçbir katkı sağlayamayan oyuncuydu. Buzlu zeminde sakatlık yaşama endişesinden olsa gerek ikili mücadelelere girmekten kaçındı. Kendisine atılan pasları da olumlu kullanamadı.
<p>
<p><b>Kırılma noktası</b>
<p>TELLO'YA UJFALUSİ DUVARI Dakika 81... Galatasaray ceza alanı içinde kaleci Muslera topa çıkmayınca Semih Kaya topa dokundu. Bu da Tello'ya güzel bir pas oldu. Es Es'li oyuncunun vuruşunda Ujfalusi araya girerek yakın mesafeden golü önledi. Tecrübeli isim G.Saray'ın ayakta kalan futbolcularındandı.
<p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1233747), [web.archive.org (arşiv bağlantısı)](http://web.archive.org/web/20120203161203/http://www.zaman.com.tr:80/yazar.do?yazino=1233747)
