# Şimşek, deneyimiyle yorumlarını birleştirdi

*Ali Aydın 2011.03.12*

<td class="columnist-detail">
<p>Karşılaşmanın hakemi Barış Şimşek, edindiği tecrübelerle performansını yükseltmeye devam ediyor. Kendisinden çok emin görüntüsüyle her şeyden önce futbolculara güven verdi. Çok koştu, iyi yerler aldı.</p>
<p>
<div id="haberMetinDiv">
<p>Oyunda fazla gözükmedi. Elle müdahaleleri iyi süzdü. Yardımcı hakemleriyle iletişimi üst düzeydeydi. Özellikle doğru yorumlarıyla Quaresma'ya sarı kart göstermezken Doğukan'ın oyunda kalmasını sağladı. 40. dakikada Doğukan ile Simao, Simpson'u sıkıştırdı. Rakibine Doğukan'ın bir müdahalesi vardı. Ancak çoğu hakemin hemen sarı kartına başvurabileceği pozisyonda Şimşek, sadece faul verdi. Şimşek'in yorumu yerindeydi. Doğukan sarı kartı görseydi, 68'de bir sarı kartı olmasından dolayı oyun dışı kalabilirdi. 88. dakikada Quaresma'ya atılan uzun topta Portekizli futbolcu topu eliyle kontrol ederek önüne aldı. Şimşek, burada da doğru bir yorum yaparak Quaresma'ya sarı kartını çıkarmadı. Çünkü Quaresma pozisyonda müsait ve yalnızdı. Yani sonuç olarak dün gece pozisyonu olmayan mücadelede hakem Barış Şimşek, oyuna katkısıyla güzel bir maç yönetti.
<p>1 No'lu yardımcı hakem Serhan Malkoç: Görev bölgesindeki tespitleriyle başarılı bir müsabaka çıkardı. 2 No'lu yardımcı hakem Hakan Yemişken: Biraz daha fazla maç aldıkça aranılan yardımcı hakemler arasına girecek.
<p>Maçın adamı
<p>Murat Erdoğan, alkışı hak etti. Manisa-spor'un tecrübeli futbolcusu Murat Erdoğan, dün geceki maçta çok mücadele etti. Orta alanda rakiplerinin topla buluşmaması için yaptığı müdahaleler yerindeydi. Centilmenlikte de ön plandaydı. Her geçen gün deneyimiyle güzel oyununu birleştiren Murat, taraftarlarınca ayakta alkışlandı.
<p>Hayal kırıklığı
<p>Bobo, net fırsatları harcadı. Beşiktaş'ın gol yollarında çok şey beklediği Bobo, Manisaspor önünde çok tutuktu. Brezilyalı futbolcu, ikinci yarıda yakaladığı net pozisyonları cömertçe harcadı. Portekizli yıldız Hugo Almeida'nın yabancı kontenjanı sebebiyle oynamadığı maçta ilk 11 şansı bulan Sambacı, kötü vuruşlar yaptı.
<p>Kırılma noktası
<p>Kale yerine auta... Renksiz ve tatsız tuzsuz geçen mücadelenin ilk etkili pozisyonu 75. dakikada gelişti. Portekizli yetenek Fernandes'in şutunu Manisaspor kalecisi İlker Avcıbay çeldi ve yerde kaldı. Deneyimli file bekçisinden seken topa yetişen Bobo, 7,32'lik metrelik kale yerine meşin yuvarlağı auta atarak Kartal'ı 3 puandan etti.</p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1106274), [web.archive.org (arşiv bağlantısı)](http://web.archive.org/web/20110324201210/http://zaman.com.tr:80/yazar.do?yazino=1106274)
