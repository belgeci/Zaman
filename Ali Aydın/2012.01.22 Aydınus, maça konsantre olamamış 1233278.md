# Aydınus, maça konsantre olamamış

*Ali Aydın 2012.01.22*

<td class="columnist-detail">
<p>Karşılaşmanın FIFA kokartlı hakemi Fırat Aydınus, dünkü maça iyi konsantre olamamış gibiydi. Verdiği kararları sürekli izah etmesi hoş bir görüntü değil.</p>
<p>
<div id="haberMetinDiv">
<p>Futbolcu temasları da verdiği kararlar sonrasında saç okşama gibi hareketlerden hemen kaçınmalı. 44. dakikada Kardemir Karabükspor bir penaltı kazandı. Bu pozisyonda kornerden gelen ortaya Luton Shelton, kafaya çıkarken Trabzonsporlu Aykut Akgün tarafından koluyla itildi. Burada Shelton'un dengesi bozuldu. Böylesine pozisyonlarda hakemler genelde penaltı olarak karar vermiyorlar. Pozisyonda çok aşırı bir yüklenme olmamasına rağmen bir faul olduğu gerçek. Ancak yukarıda dediğimiz gibi genelde değerlendirilmeyen bir pozisyon olduğu için herkese ağır bir karar olarak algılanabilir. 76. dakikada Olcan, kendisine yapılan faul verilmeyince el kol hareketleriyle hakeme tepki gösterdi. Bu pozisyondaki tepki nedeniyle Aydınus, Olcan'a sarı kart gösterdi. Tamamıyla bir hakem sarı kartı. Çünkü Olcan'a net bir faul var. 69. dakikada Trabzonspor'un Burak Yılmaz'la kazandığı gol öncesi yapılan ortada Burak topla buluştuğu anda net bir ofsayt pozisyonundaydı. 2 No'lu yardımcı hakem Aleks Taşçıoğlu, pozisyona devam deyince Trabzonspor, Burak'la golü yaptı. Sonuç olarak Fırat Aydınus, böylesine maçlarda maalesef konsantre sorunları yaşıyor. Bunu derhal aşmalı. </p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1233278), [web.archive.org (arşiv bağlantısı)](http://web.archive.org/web/20120203155743/http://www.zaman.com.tr:80/yazar.do?yazino=1233278)
