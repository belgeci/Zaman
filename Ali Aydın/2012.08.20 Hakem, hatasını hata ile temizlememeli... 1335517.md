# Hakem, hatasını hata ile temizlememeli...

*Ali Aydın 2012.08.20*

<td class="columnist-detail">
<p>Karşılaşmanın hakemi Özgür Yankaya, mücadelesi bol müsabakaya pozitif yönde katkı sağladı. Verdiği kararların doğruluk yüzdesi bir hayli fazlaydı.</p>
<p>
<div id="haberMetinDiv">
<p>Pozisyonlara yakın olması, doğru karar standardını yakalamasına vesile oldu. Hızlı ve tempolu oyunda hata da yaptı. Ancak hatasını hatayla kapatması doğru değildi. Örnek verecek olursak; Beşiktaşlı Hilbert'in sarı kart gördüğü pozisyonda faul yoktu. Yanlış kararını doğru gibi göstermek için sarı kartını kullanması maç içindeki kabul edilebilir hatasıydı. Yankaya, gereksiz düdükler çalmayarak oyunu bozmadı. Her pozisyonda doğru yerler alarak futbolcular üzerinde otoritesini sağlama aldı. Tabanla müdahaleleri iyi ayırt etti. Ancak şu ana kadar oynanan maçlarda bol sarı kart gösterilmesi bu sezon hakemler için handikap olacak gibi. Yankaya da dün akşam gösterdiği 9 sarı kartın, 3'ünü göstermeyebilirdi. 89. dakikada Sivok'un attığı golün ofsayt gerekçesiyle iptali doğruydu. Sonuç olarak ligin artık tecrübeli hakemler kategorisine giren Özgür Yankaya, sezona iyi başladı. Umarız bundan sonra alacağı karşılaşmalarda da A takım B takım ayırt etmeden hata yapsa bile kabul edilir maçlar yönetir. Yardımcı hakemler Bülent Gökçü ve Muhittin Gürses de sezona iyi başlayan isimlerdi. 
<b><p>Maçın adamı: Fernandes 1 puanı kurtardı</p></b>
<p>Beşiktaş'ın orta alandaki başarılı futbolcusu Manuel Fernandes, ilk yarıda pek mücadeleci gözükmese de İstanbul Büyükşehir Belediyespor'un golünden sonra oyunun dizginlerini eline aldı. Almeida'ya yaptığı asistle de takımının zorlu deplasmanda 1 puan kazanmasında önemli rol oynadı. 
<b><p>Hayal kırıklığı: Mustafa sabır zorladı</p></b>
<p>Beşiktaş'ın gol yollarında çok şey beklediği futbolcusu Mustafa Pektemek, dün vasatı aşamadı. Siyah-Beyazlı oyuncu ikili mücadelelerde rakipleriyle baş etmekte güçlük çekti. Teknik Direktör Samet Aybaba da performansından memnun kalmadığı Pektemek'i ikinci yarıda oyundan aldı.
<b><p>Kırılma noktası:</p></b>
<p>Yapılan değişikliklerle biraz olsun toparlanan ve rakip yarı sahada etkili olmaya çalışan Beşiktaş aradığı beraberlik golünü 83'te buldu. Kazanılan serbest vuruşta Fernandes ceza sahasına harika bir orta kesti. İyi yükselen Almeida köşeye yaptığı kafa vuruşuyla durumu 1-1'e getirdi. </p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1335517), [web.archive.org (arşiv bağlantısı)](http://web.archive.org/web/20120821121825/http://www.zaman.com.tr:80/yazar.do?yazino=1335517)
