# Yankaya kupa maçlarının hakemi değil

*Ali Aydın 2011.02.04*

<td class="columnist-detail">
<p>Takımların birbirlerine saygı çerçevesinde yaklaştıkları mücadelede Özgür Yankaya vasatın altında bir maç yönetti. Her şeyden önce oyunun hızlandığı bölümlerde gereksiz düdükler çalarak tempoyu kesti.</p>
<p>
<div id="haberMetinDiv">
<p>Taç atışlarına karışarak yardımcı hakemlerini bile ikileme düşürdü. Gaziantepli oyuncu topu elle oynuyor, avantajı bekliyor, gerçekleşmeyince de elle oynama vereceğine hücuma giden takımın atağını ofsaytla kesiyor. Yani cezalandırması gerekeni mükafatlandırıyor. Yine atılacak bir topa Elyasa müdahale ediyor. Önce oyuncu devam ettiriyor. Galatasaraylılar itiraz edince bu defa düdük çalıyor. O zaman kart da göstermek gerekir. Ancak göstermiyor.<p>Çünkü o pozisyonda elle oynama da yok. Kendi cezaalanında Kazım'la Zapata çarpışıyor. Oyunu durdurup sakatlığa müdahale ettirmesi gerekirken devam ettiriyor. Maç 3-2. Dakika 90+1. G.Saray cezaalanı içinde Sosa topa ayağının ucuyla müdahale ediyor. Kaleci Zapata yerden ve yandan Sosa'ya kontrolsüz şekilde net temas ediyor.
<p>Bu da cezaalanı içinde 9 kusurlu hareketten bir tanesi. Yani G.Antep'in bir penaltısı verilmiyor. Sonuç olarak Özgür Yankaya bu maçların şimdilik hakemi olmadığını gösterdi. Yardımcı hakemler tüm pozisyonlarda olağanüstü başarılıydılar.
<p>
<p><b>Maçın adamı: Cenk oynadı, oynattı
</b><br/>
G.Antepspor'un başarılı futbolcusu Cenk dün gece sahada çalışkanlığıyla dikkat çekti. Girdiği mücadelelerden başarıyla çıkan futbolcu, takımına kazandırdığı iki golle de gecenin yıldızı olmayı başardı. Cenk, performansıyla arkadaşlarının da oyuna daha fazla ortak olmasını sağladı.
<p><b>Hayal kırıklığı: Zapata, Ufuk'u arattı <br/>
</b>Galatasaray'ın ara transferde kadrosuna kattığı kaleci Zapata, Bursaspor karşısında hatalı goller yediği için 18 kişilik kadroya dahi alınmayan Ufuk'u arattı. Sarı-Kırmızılı takımın yeni file bekçisi ilk gol dışında kaleye giden bütün toplarda zamanlama hatası yaptı. Dokunabileceği topları adeta seyretti.
<p><b>Kırılma noktası: Cenk kim olduğunu gösterdi
<br/>
</b>Cenk'ten plase: Dk. 78... Skor 2-2... Gaziantepspor, yeni transferi Cenk Tosun'un attığı ikinci golle bir kez daha öne geçti. Sosa'nın uzun pasını ceza sahası çizgisinde çok güzel kontrol eden G.Saray'ın almaktan son anda vazgeçtiği Cenk, Servet'ten sıyrıldıktan sonra topu alt köşeye gönderdi: 3-2.</p></p></p></p></p></p></p></div>
</p>
<a href="http://web.archive.org/web/20110204190723/mailto:aliaydin@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1088797), [web.archive.org (arşiv bağlantısı)](http://web.archive.org/web/20110204190723/http://zaman.com.tr:80/yazar.do?yazino=1088797)
