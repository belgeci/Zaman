# Türk futboluna hizmetin için teşekkürler Gezer

*Ali Aydın 2011.10.13*

<td class="columnist-detail">
<p>Öncelikle Bünyamin Gezer dostuma, bundan sonraki yaşantısının kalbine göre olmasını diliyorum.</p>
<p>
<div id="haberMetinDiv">
<p>Dikkat ederseniz belli zamanların öndeki, önemli isimleri; belli ve sürekli sakatlıkları olmamasına rağmen hakemliği bir şekilde bırakıyor. Hayat tarzlarının bir şekilde terse dönmesi, aldığı ya da hak ettiğini düşünüp, alamadığı maçlardan veya beklediği FIFA kokartını göğsüne takamadıklarından dolayı psikolojik çöküntü içine girebiliyorlar. Sebep ne olursa olsun, son karar hep Merkez Hakem Kurulu başkanı ve yöneticilerinin tavrı ve bakış açısı ile verilir. Bu anlarda ortaya çıkabilen bazı telkin ya da tekliflerle hiç düşünmediği ya da ihtimal bile vermediği adımları çok çabuk atabilirler. Bu kişilerden bir tanesi de bendim. Bu halkaya dün Bünyamin Gezer de katıldı.
<p>Gezer, bu ülkenin önemli hakemlerinden biri. Kendi hakemlik devrinin son 3-4 sezonuna damgasını vurmuş bir isim. Seversiniz, sevmezsiniz. Hakemlik misyonunu takdir eder ya da etmezsiniz. Acımasızca eleştirir ya da hoş görürsünüz. Hangi açıdan bakarsanız bakın, zor yetişen bir değer daha sahalardan koptu ya da kopartıldı. Sevaplardan, günahlardan bahsetmek istemiyorum. Şurasını net söyleyebilirim; Gezer mesleğini seven, ailesine ve dostlarına değer veren yapıya sahip kişidir.
<p>Yakın sohbetlerimizde, "Abi artık bıktım. Yaşantımı değiştirmek istiyorum. MHK, içeride başka, dışarıda başka konuşuyor. Seminerlerde bize net kırmızı kart dedikleri pozisyonlara, televizyon ekranlarında 'gri' pozisyon diyorlar. Yani arkamızda durmuyorlar." diye dert yanmıştı.
<p>Haklı olabilir. Çünkü seminerler çoğu kez basına kapalı yapılıyor. Bu açıklamaları bana, 3. hafta yönettiği Karabük-G.Saray maçı sonrası yapmıştı. G.Saray kalecisi Muslera'ya bariz gol şansından dolayı gösterdiği kırmızı kartı, MHK başkanı ve UEFA hakem eğitmeni Hollandalı Ulemberg, seminerde hakemlere net dille doğru karar olarak görüş bildirmiş. Ancak TV ve basında bu kararın 'gri' yani net olmayan, hakemin yorumuna dayalı bir pozisyon değerlendirmesi yapmışlar. Bunun yanı sıra iki sezondur beklediği FIFA kokartını bu sezon takma umutları, mevcut MHK tarafından FIFA listesinin belirlenmesi sonrası kendisinin yine olmaması bir başka olumsuz gelişme. Tüm bunların yanında, böylesine psikolojisinin bozulup tavan yaptığı şu günlerde, başka bir iş teklifi almış ya da mesleği polislik olduğundan, özel güvenlik şirketi gibi bir iş açma isteği de bu kararı tetiklemiş olabilir. Belki de yakın zamanda bir basın kuruluşunda görürsek de hiç şaşırmamalıyız. Bu da onun için bir idealdi. Bünyamin kardeşimizi çok kısa süre sonra basının içinde göreceğiz. Bu da demektir ki onuruyla temsil ettiği ve sevdiği polislik mesleğinden istifa edecek. Öyle ya da böyle emek verip, hizmet ettiği hakemlik müessesesine katkılarından dolayı kendisine teşekkür etmek gerekir. </p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1190031), [web.archive.org (arşiv bağlantısı)](http://web.archive.org/web/20111213100231/http://zaman.com.tr/yazar.do?yazino=1190031)
