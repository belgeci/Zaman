# Gezer, usta yönetimiyle futbolcuları korudu

*Ali Aydın 2010.09.14*

<tr><td class="metin" colspan="2" style="padding-top: 20px; padding-left: 5px; ">Maçın hakemi Bünyamin Gezer, çok koştu ve iyi yer aldı. Futbolcuların sinirlendiği anlarda yerinde müdahalelerle kart görmelerini engelledi ve onları adeta koruma altına aldı.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p> Oyunu önemsiz itme ve çekmelerde durdurmadı. Dolayısıyla tempolu bir futbol oynanmasına yol açıp maçı zevkli hale getirdi. Gösterdiği sarı kartlarda haklıydı. Gezer'in, maçtaki tek hatası 26. dakikada Mustafa Sarp'ın rakip ceza alanı içinde Emre Güngör'den ayağını fazla kaldırıp topu aldığı pozisyonda tehlikeli hareketten dolayı endirekt vuruş vermesiydi.
<p> Özünde doğru bir durum. Ancak Emre Güngör, zamanlama olarak Mustafa Sarp'ın topa müdahalesinden sonra pozisyonun içine girdi.
<p> Dolayısıyla devam ettirmesi daha doğru olacaktı. 60'da Emre Güngör'ün ceza alanı içinde doğal olmayan konumdaki koluyla topa müdahalesine çaldığı penaltı doğruydu. Ancak bu pozisyonda aktif bölgede bilinçli olarak elle oynamadan dolayı sarı kart göstermesi gerekirdi.
<p> Dünkü maçtaki en büyük hatayı, daha doğrusu cezaretsizlik örneğini yardımcı FİFA hakemi Aleks Taşçıoğlu yaptı. Taşçıoğlu, 69'da Popov'un korner beklentisine aut kararı verdi. bunun üzerine Bulgar futbolcu kendisine tükürdü. Yorumsuz net bir kırmızı kartı hakemine işaretleyip gösteremedi.
<p><b>1 Nolu Yardımcı Hakem Aleks Taşçıoğlu:</b> Harika maç yönetsen de yönetmesen de bir futbolcu senin burnunun dibinde tükürerek protesto ediyorsa ve bu futbol oyun kurallarında kırmızı kartı gerektiren bir ihlal olduğu net bir şekilde yazıyorsa, sen de buna seyirci kalıyorsan sözün bittiği yer burasıdır.
<p><b>2 Nolu Yardımcı Hasım Asım Yusuf Öz:</b> Tecrübeli yardımcı hakem Öz, dün gece de aldığı görevi başarıyla yerine getiren ve çizgisini hiç bozmayan isimdi.
<p><b>Maçın adamı: Neill, defansta güven verdi </b><br/>
G.Saray'ın defans oyuncusu Lucas Neill, çok sık olmayan, ancak etkili G.Antep ataklarını zamanında ve yerinde müdahaleleriyle bertaraf etmesini bildi. Yıldız futbolcu, savunmadaki güven veren futboluyla arkadaşlarının ileride daha rahat mücadele etmesini ve pozisyon bulmasını sağladı.
<p><b>Hayal kırıklığı: Emre'den gereksiz penaltı
</b><br/>
G.Saray'ın eski futbolcularından Emre Güngör'ün, hiç de gereksiz bir durumda yaptırdığı penaltı, müsabakanın sonucunu tayin etti. O dakikaya kadar Gaziantepspor'un Sarı-Kırmızılı takımı zorlayan futboluna katkıda bulunan başarılı oyuncu, moral bozukluğu içinde performansını da düşürdü.
<p><b>Kırılma anı: Kewell, kötü de vursa gol yaptı <br/>
</b>Maç 0-0... Emre Güngör, topa gereksiz yaptığı elle müdahalesi ile oyunun sonucunu etkileyen penaltıya sebep oldu. Oysaki, Emre topa müdahale etmese arkasındaki takım arkadaşı çok rahatlıkla topu uzaklaştıracak konumdaydı. Kewell'ın kötü de vursa G.Saray'a galibiyeti getiren golü attı.</p>
</p></p></p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1027288), [web.archive.org (arşiv bağlantısı)](http://web.archive.org/web/20100915034459/http://zaman.com.tr:80/yazar.do?yazino=1027288)
