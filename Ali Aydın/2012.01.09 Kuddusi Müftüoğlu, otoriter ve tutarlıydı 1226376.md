# Kuddusi Müftüoğlu, otoriter ve tutarlıydı

*Ali Aydın 2012.01.09*

<td class="columnist-detail">
<p>Kuddusi Müftüoğlu, tecrübesini otoriter hakem kimliğiyle birleştirdi.</p>
<p>
<div id="haberMetinDiv">
<p>Sakin, kendinden emin, adaletli, tutarlı kararlarıyla oyunun kontrolünü ele aldı. Maçın hemen başında peş peşe çalmadığı iki önemsiz faulle 'Ben oyunu kesmeyip oynatacağım' mesajı verdi. Daha da önemlisi, ceza alanında penaltı olarak değerlendirmeyeceği kararlarını ceza sahası dışında da değerlendirmedi. Yani maç içi standardını çok net bir şekilde sağlamış oldu. Aslında bu, her hakemde olması gereken önemli bir özellik. Kuddusi Müftüoğlu gibi, yardımcı hakemler Serkan Akarca ve Ali Saygın Ögel de son derece başarılıydı. İptal edilen gollerdeki ofsayt kararları doğruydu. İki yardımcı hakemin de hakeme maç içi katkıları olumluydu. Sonuç olarak dün akşamki hakemlerin verdiği kararlar bazılarının hoşuna gitmese de adilane ve her iki takıma da eşitti. Bu arada Beşiktaş, elinden gelen her şeyi sahaya yansıtmaya çalıştı. Ancak karşısında hiç ummadığı kadar iyi genç, dinamik, sıfır hatayla oynayabilen, birbirlerinin açığını iyi kapatan başarılı bir takım buldu. Ankaragücü, geçen hafta Mersin'de aldığı galibiyetin tesadüfi olmadığını dünkü maçtaki performansıyla net bir şekilde kanıtladı. Bu oyunla, bu kadroyla Ankaragücü, tahminime göre ligde kalabilecek puanları toplayabilir. 
<p><b>Maçın adamı</b>
<p>Doğan, 'Şahin' gibi! Ankaragücü'nün bütün futbolcularını 'Maçın Adamı' kategorisinde değerlendirebiliriz. Takım yardımlaşmasının nasıl olabileceğini sahaya yansıtmasını bildiler. Mersin İdman Yurdu galibiyetinin ardından bir kez daha alkış aldılar. Genç forvet Turgut Doğan Şahin ise Beşiktaş'ı en zorlayan isimdi. 
<p><b>Hayal kırıklığı</b>
<p>Simao gezindi durdu. Portekizli futbolcu Simao Sabrosa, kaptan olarak çıktığı karşılaşmada paslar ve gol asistlerinde hiçbir katkı sağlayamadı. Quaresma'nın yokluğunda çok şey beklenen Simao, Fernandes'i orta sahada yalnız bıraktı. Tecrübeli isim, ikinci yarıda hocası tarafından ikinci yarıda oyundan alındı.
<p><b>Kırılma noktası</b>
<p>Edu'nun auta attığı top. Dakika 87... Manuel Fernandes'in ceza alanı içine ortasında müsait durumdaki Edu net bir fırsatı harcadı. Meşin yuvarlak sürekli kullandığı sol ayağına geldiği halde penaltı noktası üzerinden kötü bir vuruşla topu auta attı. Topu filelerle buluşturabilse Kartal, iki puan daha kazanabilirdi. </p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1226376), [web.archive.org (arşiv bağlantısı)](http://web.archive.org/web/20120110090743/http://www.zaman.com.tr:80/yazar.do?yazino=1226376)
