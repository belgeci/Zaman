# Özkalfa, sarı kartını cebine koymadı!

*Ali Aydın 2012.05.03*

<td class="columnist-detail">
<p>Karşılaşmanın hakemi Tolga Özkalfa'nın, verdiği ya da vermediği kararlarla eleştirileceği muhakkak.</p>
<p>
<div id="haberMetinDiv">
<p>Özkalfa, maç içinde özellikle sarı kartlık pozisyonlarda ciddi hatalar yaptı. Birçok pozisyonda rakibe temaslı yapılan faulleri devam ettirdi. İşin ilginç yanı, rakibine temas bile etmeyen futbolcular aleyhine hem faul verdi hem de sarı kart çıkarttı. 44'te Trabzonspor ceza alanı içinde Necati Ateş-Mustafa Yumlu mücadelesinde devam kararı doğruydu. Hemen peşinden Burak Yılmaz, Galatasaraylı Semih'i çekip dengesini bozup düşürüyor. Özkalfa, bu net faulü vermiyor. Burak, Muslera'yla karşı karşıya kaldığında Sarı-Kırmızılı kaleci, yüzde yüz gollük pozisyonu ve hakemi kurtarıyor. 51'de G.Saray ceza alanı içinde Semih Kaya-Olcan Adın mücadelesi var. Burada Trabzonspor lehine penaltı verilebilirdi. 76'da Aydın'ın attığı golün 2 No'lu Yardımcı Hakem Volkan Narinç tarafından ofsayt gerekçesiyle iptali doğruydu. 81'de önceden sarı kart gören Selçuk'un rakibine bir hamlesi var. Rakibe değdi, değmedi. Hiç önemli değil. Aynı pozisyonda Serkan ve Cech sarı kart görmüştü. Özkalfa, Selçuk'a ikinci sarı kartını gösteremedi. 82'de de kendisini geçen rakibinin kaval kemiğine direkt cepheden faul yapan Ujfalusi de sarı kart görmeliydi. 
<p><b>Maçın adamı
<p>Giray, pozisyonları kaçırmadı</p></b>
<p>Trabzonspor'un defans futbolcusu Giray Kaçar, özellikle ikinci yarıda sık gelişen Galatasaray ataklarında başarılı müdahalelerde bulundu. Bordo-Mavili oyuncu, hava toplarında uzun Galatasaray forvetlerine şans tanımadı. Sakatlanma pahasına verdiği mücadeleyle dikkat çekti.
<p><b>Hayal kırıklığı
<p>Elmander yine suskun</p></b>
<p>Galatasaray'ın gol silahı Johan Elmander, dün akşamın sahadaki en başarısız isimlerinin başında geliyordu. Faul kazanmak için verdiği çabayı gol atmak için harcasaydı takımına daha faydalı olacaktı. Süper Final serisinde hiçbir varlık gösteremeyen golcü oyuncu, dün de sınıfta kaldı.
<p><b>Kırılma noktası
<p>Muslera'dan kritik kurtarış</p></b>
<p>Dakika 86... Burak Yılmaz'ın rakip ceza alanı içinde hiç beklenmedik bir anda sol ayağının dışıyla yaptığı plase vuruşu G.Saray kalecisi Muslera, zar zor sağ ayağıyla çıkartabildi. Gol olsaydı maçın sonucu ve her iki takımdaki oyuncu sayısında farklılıklar olabilirdi. 
<p></p></p></p></p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1282322), [web.archive.org (arşiv bağlantısı)](http://web.archive.org/web/20120718042021/http://www.zaman.com.tr:80/yazar.do?yazino=1282322)
