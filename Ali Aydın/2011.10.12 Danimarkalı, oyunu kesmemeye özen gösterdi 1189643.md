# Danimarkalı, oyunu kesmemeye özen gösterdi

*Ali Aydın 2011.10.12*

<td class="columnist-detail">
<p>Maçın hakemi Peter Rasmussen, dün gece başarılı günündeydi. Rasmussen, çok koşarak pozisyonlara yakın oldu.</p>
<p>
<div id="haberMetinDiv">
<p>Hatta ileriye gitti ve hemen hemen tüm pozisyonlarda hakemin hiç girmemesi gereken yer olan ceza alanı içine sık sık daldı. Daha da önemlisi çok büyük hataların oluşmasına neden olabilecek aktif bölgeler içinde de kaldı. Yani, bir hakemin hem ceza alanında hem de bu bölgedeyken topun oynandığı aktif bölgeye çok yakın olması iyi bir hakemlik değildir. Top size çarpabilir, yön değiştirebilir, gol olabilir ya da gol pası olarak hücum yapan bir futbolcunun önüne düşebilir. Rasmussen, oyunu fazla kesmemek adına bazı faulleri yorumlayamadı. Çünkü, hızlı oyunda bazen bu fauller görülmeyebilir. Danimarkalı hakem, gösterebileceği bazı sarı kartlara başvurmadı ve bence de doğrusunu yaptı. Kaldı ki sarı kart kullanmadı. Ancak Burak, uzun gelen topu ofsayta düştüğü anda hem elle aldı hem de düdükten sonra topa vurdu. Doğrusunu söylemek gerekirse sarı kart görmesi gereken bir pozisyondu. Play-off maçında da cezalı duruma düşecekti. En fazla lazım olacağı play-off'un ilk ayağında oynayamayacaktı. 57'de Burak'ın kafayla attığı, ancak ofsayt gerekçesiyle iptal edilen gol doğru karardı.
<p>Maçın adamı
<p>Burak hiç yılmıyor. Burak Yılmaz, hem Trabzonspor hem de Milli Takım'da bir golcünün yapabileceği her şeyi yerine fazlasıyla getiriyor. İlk yarıda fazla top alamasa da ikinci 45 dakikada Azerbaycan karşısında attığı şık golle Ay-Yıldızlı ekibi play-off'a taşıyan isim oldu. Alkışı fazlasıyla hak etti.
<p>Hayal kırıklığı
<p>Sadigov'dan kritik hatalar. Azerbaycan'ın defansın ortasında görev yapan Rashad Sadigov, Burak Yılmaz'ın attığı golde büyük hata yaptı. Bunun dışında Burak'ın ofsayt gerekçesiyle sayılmayan golünde de rakibine engel olamayan isimdi. Savunmadan top çıkartmakta zorlanırken orta alana servis yapamadı.
<p>Kırılma noktası
<p>Selçuk'un oyuna girişi. Eğer ki gol umudumuz Burak Yılmaz ise sahada her zaman Selçuk İnan olmalı. Uzun süre Trabzonspor'da beraber forma giyen iki yıldız futbolcu birlikte neler yapabileceğini dünkü maçta da ortaya koydu. Selçuk İnan oyuna girdi, Burak Yılmaz golü attı. İkisinin işbirliği mükemmeldi.</p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1189643), [web.archive.org (arşiv bağlantısı)](http://web.archive.org/web/20111213102003/http://zaman.com.tr/yazar.do?yazino=1189643)
