# Testinin kırılmasına az kaldı, lütfen sağduyu

*Ali Aydın 2010.09.15*

<tr><td class="metin" colspan="2" style="padding-top: 20px; padding-left: 5px; ">Spor Toto Süper Lig'de 4. haftada önemli gelişmeler yaşadık. Kimileri kendilerini kurtarma adına, kimileri maçın günahını başkalarına atma adına, kimileri cesaretsizlik ve maç alamama korkusu adına göndermeler yaptı.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Hatta görmezden gelinen pozisyonlar camiaları adına kötü örnek olurken, pozisyonlarda yapılan larj yorumlar maçların tekrar edilmesine kadar varabilecek vurdumduymazlık örneklerine şahit olundu. Önce, kuralların hakemlerin kafalarına göre verdikleri kararlar çerçevesinde nasıl bir atmosfere gidebileceğini örnekleyelim.
<p>4. haftanın açılış maçı olan Bursa-Eskişehir müsabakasındayız. (Öncelikle hemen vurgulayalım maçın genelinde Fırat Aydınus çok iyi bir müsabaka çıkarttı.) Eskişehirsporlu Koray kendi ceza alanına gelen topta kafaya çıkarken kendi kalecisi ile çarpışıyor. Pozisyonla ilgili teknik karar verildikten sonra oyun duruyor. Koray'ın tedavisi yapılıyor. Koray rakibi ile çarpışıp tedavisi yapılsaydı, oyun alanının dışına çıkıp, oyunun tekrar başlamasını, topun aktif olduğu bölge dışından, hakemin 'gir' işaretiyle oyuna girecekti. Ancak sezon başı verilen talimat gereği, kendi takım arkadaşı ile sakatlanan futbolcunun tedavisi saha içinde yapıldıktan sonra, oyun alanı dışına çıkartılması gerekmiyor. Ancak Koray alışılagelmiş şekilde oyun alanı dışına doğru yürüyor ve çıkıyor. Daha sonra topun oyuna girmesini bekleyip, oyuna tekrar dahil ediliyor. Oysaki talimat çok açık, o anda Eskişehirspor yanlış uygulama sonucu 1 kişi eksik oynamak zorunda kalıyor. Ne hakem, ne yardımcı hakem ne de 4. hakem kendisini uyarmıyor. Bunu neden belirtmek zorunda kaldık? İşin gelebileceği boyutu paylaşalım. Bu pozisyonda oyuncu talimatlara aykırı şekilde oyun alanı dışında iken, o saniyeler içinde Eskişehir gol yese, maç da bu golle bitse, Eskişehirspor'un yapacağı itiraz -gerçi takımlar itiraz etmiyorlar ya- maçın tekrarına yol açardı.
<p>Ve Sivassporlu Sedat Bayrak. Defans oyuncusu 79. dakikada gördüğü kırmızı kartta maç 5-1. Kendisinin de içinde bulunduğu defans hatalarından dolayı, takımı o ana kadar 5 gol yemiş. Altı üstü bir taç atışına yardımcı hakemin verdiği doğru ya da yanlış karara, küfürlü tepkisi, her şeyden önce spora ve kendi tecrübesine yakışmıyor.
<p>Bu pozisyonda küfürü sinesine çekmeyip Sedat Bayrak'ı oyun dışı bıraktıran yardımcı hakem Mehmet Şahan Yılmaz'ı ne kadar kutluyorsak, Galatasaray-Gaziantepspor maçında bir korner-aut tartışmasında, kendisine gözlerinin içine baka baka 3 metre mesafeden tüküren Gaziantepsporlu Popov'u oyunda bırakan FIFA yardımcı hakemi Aleks Taşçıoğlu'na ne dememiz gerektiğini bilemiyoruz!..
<p>Son olarak, özellikle geçen sezon defalarca uyardığımız güvenlik konusuna geliyoruz. Malumunuz, Samsunspor ile Mersin İdman Yurdu arasında oynanan Bank Asya 1. Lig maçı esnasında şeref tribününde bıçakla oturan bir şahıs, daha bir hassasiyetle korunması gereken misafir takım yedek kulübesine gelerek, Mersin İdman Yurdu teknik direktörünü bıçaklıyor. Bu adam şeref tribününe nasıl girmiş, bıçakla nasıl oturmuş, önündeki camı kırarak sahaya nasıl atlamış ve en sonunda 7 defa bıçak saplamasını nasıl yapmış? İşte bütün bu sorular sahalarımızdaki güvenlik zafiyetini bir kez daha gözler önüne serdi.
<p>Hakem tarafından doğru prosedürle tatil edilen maç ile ilgili kararı TFF yönetim kurulu verecek. Örneklerine ve olayın oluş şekline göre bu maç tatil edildiği dakika ve skoru ile devam ettirilecek. Yani maç 40. dakikada misafir takımın tek gollü önde olması ile başlatılacak. Ancak münferit olan bu eylemde hiç kuşkusuz ki Samsunspor'un, hükmen mağlubiyeti veya seyircisiz oynama cezası gibi bir cezanın verilmesi düşünülemez, düşünülmemeli. 
<p>Spor sahalarındaki güvenlik, bir kez daha üstüne basa basa gerçekçi olarak konuşulması gerekirse, özel güvenlik şirketleri tarafından sağlanamıyor. Birçok örneğini yaşadık, bundan sonra yaşamamamızı diliyoruz.</p>
</p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1027751), [web.archive.org (arşiv bağlantısı)](http://web.archive.org/web/20100917085114/http://zaman.com.tr:80/yazar.do?yazino=1027751)
