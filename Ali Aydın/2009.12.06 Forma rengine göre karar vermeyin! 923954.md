# Forma rengine göre karar vermeyin!

*Ali Aydın 2009.12.06*

<tr><td class="metin" colspan="2" style="padding-top: 20px; padding-left: 5px; ">Kamil Abitoğlu, dün akşam iki yönüyle maçı idare etti desek yeridir. Teknik kararlarında başarılı, disiplin cezalarında ürkekti. İyi yer aldı, çok koştu, bundan dolayı da ters pozisyonlara yakalanmadı. Her elle oynamanın kartı gerektirmeyeceği yorumlamasında başarılıydı. Futbolcularla iletişimi üst seviyede, avantaj uygulaması ve sonrasında kartlarına başvurması doğru yorumlamalardı.</td></tr><tr><td class="metin" colspan="2" style="padding-top: 20px; padding-left: 5px; "><p><p> 'Üstüme bir şey almayayım' anlayışındaki düdükleri hiç çalmadı. Cesaretle oyunu devam ettirdi, oyuna tempo kazandırdı, seyir zevki yüksek bir maç ortaya çıktı. Bu teknik kısmı ne kadar cesaretle uyguladıysa, disiplin cezalarında o kadar cesaretsiz davrandı. 40. dakikada Vederson, oyun durduğu anda yardımcı hakem Emre Eyisoy'un üzerine doğru koşarak, 'Kör müsün?' işareti yaptı. 82. dakikada bu defa Uğur Boral, yine aynı yardımcı hakeme beğenmediği karar sonucunda, yerden fırlayıp 15 metre depar atıp, gözünün önüne kadar gelerek tehditkâr şekilde işaret parmağını yüzüne doğru salladı ve bir şeyler (!) söyledi. Son bölümlerde oyunu sürekli bozan, rakibin üstüne giden Bilica'ya yine gözünün önünde olmasına rağmen neden kart gösterilmediğini anlamakta zorluk çektik. Sabaha kadar iyi maç yönetseniz dahi, hakemi aşağılayan ve tehdit eden futbolcuya hakem ve yardımcı hakem olarak kart gösterme cesaretini kendinizde bulamıyorsanız, kalbinizin sizin fazla ileriye götüremeyeceğini bilmeniz gerekir. Formaların renklerine değil, futbolun kurallarına ve alın terine saygı her şeyden önce gelmektedir.?ali­ay­din@za­man.com.tr
<p><b>Maçın adamı: Adem Sarı, maça renk kattı
<br/>
</b>Almanya 4. Ligi'nden Eskişehir'e gelen gurbetçi futbolcu, dün akşam attığı iki şık golle takımını ve taraftarını sevindirirken, F.Bahçe'yi üzdü. Bu arada iki golün asistini yapan ve mükemmel performans sergileyen ev sahibi takımın oyuncusu Volkan'ı da tebrik etmek gerekir.
<p><b>Hayal kırıklığı: Selçuk, Es Es'i durduramadı 
<br/>
</b>Fenerbahçeli futbolcu, ilk 11'de başladığı hemen hemen tüm karşılaşmalarda özellikle rakibi durdurmada başarılı olamadı. Dün gece de Es Es karşısında büyük hatalar yapan Selçuk, kötü Fenerbahçe'nin en kötü oyuncusu olarak dikkat çekti. 
<p><b>Kırılma anı: Semih bencillik yapınca...
<br/>
</b>Maç 0-0 iken 52. dakikada Fenerbah-çe'nin geliştirdiği kontratakta Eskişehir defansını 6'ya 3 yakaladı. Semih top kendisindeyken meşin yuvarlağı 5 boş arkadaşına aktarmak yerine ceza alanı içinde kaleci İvesa'yı da çalımlamak isteyince takımını mutlak golden etti.


<p align="center">
<img border="0" src="http://web.archive.org/web/20091218102246im_/http://medya.zaman.com.tr/2009/12/06/mac.jpg"/><br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=923954), [web.archive.org (arşiv bağlantısı)](http://web.archive.org/web/20091218102246/http://www.zaman.com.tr:80/yazar.do?yazino=923954)
