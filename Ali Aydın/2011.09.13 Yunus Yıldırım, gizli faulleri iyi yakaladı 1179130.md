# Yunus Yıldırım, gizli faulleri iyi yakaladı

*Ali Aydın 2011.09.13*

<td class="columnist-detail">
<p>Karşılaşmanın hakemi Yunus Yıldırım, seyircisiz oynanan maçta her iki takım futbolcuları iyi niyetli olunca zorlanacak bir pozisyona yakalanmadı.</p>
<p>
<div id="haberMetinDiv">
<p>Yıldırım, yardımcı hakemleriyle iyi anlaşırken gösterdiği sarı kartlarda da haklıydı. Tecrübeli hakem, gizli faulleri yakalayıp sarı kartla cezalandırmasını bildi. Baroni'nin attığı gol öncesi Semih Şentürk'ü topla buluştuğunda ofsayt yoktu. Bu futbolcu, Baroni'ye topu aktardığında şeklen ofsayt pozisyonunda gibi gözükse de topun gerisinde olduğundan ofsayt değildi. 77. dakikada F.Bahçeli Caner'in, ceza alanı köşesinde Stancu tarafından bir engellenmesi var. Burada Yunus Yıldırım, bir penaltı kararı verseydi, kimse bir şey diyemezdi. Sonuç olarak baktığımızda Fenerbahçe, fazla pozisyona girmediği maçta tecrübesiyle 3 puanı almasını bildi. Orduspor ise yeni kurulan bir takım hüviyetinde ileriki haftalar için umut verdi. Özellikle Fatih Tekke, dün gece var olan becerisini biraz sahaya yansıtabilseydi maçı daha seyredilir ve daha keyifli hale getirebilirdi. Fenerbahçeli futbolcuların sahaya çıkarken giydikleri tişört ile başkanları Aziz Yıldırım'a vefa duygusu sergilemeleri de bir takım olduklarının güzel bir örneğiydi.
<p>Maçın adamı
<p>Yobo, defansın sigortasıydı
<p>Geçen yılki partneri Lugano'nun gidişinden sonra Fenerbahçe'nin göbeğinde ilk kez Bilica ile yan yana görev yapan Yobo, tecrübesiyle savunmayı toparladı. Yerinde yaptığı kritik müdahalelerle Orduspor'un gol yollarını kapatan Yobo, özellikle Fatih Tekke'nin etkili olmasını engelledi.
<p>Hayal kırıklığı
<p>Stancu'nun sadece adı vardı
<p>Galatasaray'ın geçen sezonun devre arasında büyük umutlarla transfer ettiği ancak bekleneni veremeyen Stancu, Orduspor'u da hayal kırıklığına uğratacak gibi. Karadeniz ekibinin bel bağladığı transferlerden biri olan Romen futbolcu, dün gecenin, hiçbir sorumluluk almayan ismiydi. 
<p>Kırılma noktası
<p>Semih Şentürk, bencillik yapmayınca
<p>Sakat futbolcuların çokluğu nedeniyle Orduspor karşısına ideal 11'le sahaya çıkamayan F.Bahçe, bir attı, üç puanı aldı. Semih Şentürk'ün bencillik yapmadan 'al da at' dediği pasında Cristian Baroni, rahat bir pozisyonda maçın sonucunu belli eden vuruşunu yaptı.</p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1179130), [web.archive.org (arşiv bağlantısı)](http://web.archive.org/web/20110927194601/http://www.zaman.com.tr:80/yazar.do?yazino=1179130)
