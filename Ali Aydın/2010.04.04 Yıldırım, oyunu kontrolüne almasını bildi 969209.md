# Yıldırım, oyunu kontrolüne almasını bildi

*Ali Aydın 2010.04.04*

<tr><td class="metin" colspan="2" style="padding-top: 20px; padding-left: 5px; ">FIFA hakemi Bülent Yıldırım, dün akşamki maçta çok koştu, iyi yerler aldı. Tecrübesi ve otoriter kimliğiyle; sertleşebilecek agresif bir oyuna dönüşebilecek karşılaşmayı kontrolüne almasını bildi.</td></tr><tr><td class="metin" colspan="2" style="padding-top: 20px; padding-left: 5px; "><p>Kartlarında birisi hariç genelde başarılıydı. Sakatlık olabilecek veya sakatlanmış gibi görünen pozisyonlarda avantaj kuralını uygulamadı. İki önemli hatası vardı. 85. dakikada daha önceden sarı kart gören Volkan Şen'in orta alanda rakibin atağını kesme niyetiyle bilinçli şekilde elle oynamasına ikinci sarı kartını çıkarmalıydı. Ayrıca defans oyuncusunu uyarmak için yanına çağırdığında futbolcu yerini almadan oyunu başlatması bir başka eksikliğiydi. Bursaspor'un penaltı golünde topun yuvarlak içinde olmadığı görüldü. Ancak topun ivmesi yani tamamının yuvarlağın dışında olmadığından, atış kurallara göre geçerliydi. Antalya'nın attığı ve Bursaspor'un kaydettiği 2. golde ofsayt yoktu. Bursa'nın golü öncesi ilk vuruşta Bursasporlu futbolcular rakip ceza alanı içerisinde şeklen ofsayt gibi gözükse de top ofsaytta olmayan Bursasporluya geldiğinde yardımcı hakemin 'devam' kararı doğruydu. Bursaspor'un kazandığı penaltı da haklı bir yorumdu. Geriden gelen Antalyasporlu Orhan Ak'ın önündeki Sercan'ın sol bileğine teması vardı.
<p>1 No'lu Yardımcı Hakem Tarık Ongun: Necati Ateş'in ve Ömer Erdoğan'ın attığı gollerde 'devam' kararları doğruydu. 
<p>2 No'lu Yardımcı Hakem Orkun Aktaş: Pozisyonlardaki doğru yorumlarını maça yansıtmasını bildi. 
<p>Maçın adamı: Kaptan Ömer, gemisini kurtardı
<p>Gemisine yol veren kaptan Ömer Erdoğan dün akşam Bursaspor'un hem defansta hem de hücumda en etkili ismiydi. Attığı golle takımına galibiyet getirdi. Yeşil-Beyazlı taraftarlar, tecrübeli futbolcuya golden sonra alkışlarıyla hak ettiği değeri vermesini bildi.
<p>Hayal kırıklığı: Batalla bu kez sönük kaldı
<p>Lider Bursaspor'un çok şey beklediği golcü oyuncusu oyundan alındığı dakikaya kadar takımını 10 kişi oynattı. Sercan Yıldırım, Ozan İpek ve Volkan Şen'le birlikte paylaştığı hücum hattında kendisinden bekleneni veremedi. Hocası Ertuğrul Sağlam'ı da üzdü.
<p>Kırılma anı: Antalya'nın kalesi 78'de düştü
<p>Liderin 1-0'dan 2-1'e getirdiği maçta dakikalar 78'i gösterirken kaptan Ömer Erdoğan sahneye çıktı. Ömer'in golü Bursaspor'un bu haftayı da firesiz kapatmasını sağladı. Bu bölümden sonra Atatürk Stadı'nı dolduran futbolseverler şampiyonluk şarkıları söyledi.<br/></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=969209), [web.archive.org (arşiv bağlantısı)](http://web.archive.org/web/20100411024719/http://www.zaman.com.tr:80/yazar.do?yazino=969209)
