# Yunus Yıldırım tek bir hata yaptı

*Ali Aydın 2011.02.28*

<td class="columnist-detail">
<p>Hakem Yunus Yıldırım, 85. dakikadaki Burak ile Hamza'nın pozisyonunu çıkarttığımızda çok iyi bir maç yönetti.</p>
<p>
<div id="haberMetinDiv">
<p>Zevkli ve bol gollü karşılaşma olmasına katkı sağladı. Avantajları çok güzel ve doğru yorumladı. Yanlış karar verdiği anlarda futbolcuların özür dilemesi kabul edilir ve örnekti. Hatasını kabul etti ve ettirdi. Maçta konuşulacak ve tartışılacak önemli hatasını 85. dakikada yaptı. Burak Yılmaz, rakiplerinin önünde direkt kaleye giderken ceza alanı dışında Hamza tarafından bir omuz darbesiyle yere düştü. Hakem burada oyunu devam ettirdi. Ancak bu pozisyon ceza alanı dışında faul olarak değerlendirilmeliydi. Çünkü gerideki Hamza da Burak ile beraber düştü. Demek ki Hamza'nın Burak'a bir teması var. Bu pozisyon ceza alanı dışında olmasına karşın Hamza, bariz gol şansından oyun dışı kalmalıydı. Çünkü en az 5 dakika, uzatmayla beraber bitime daha 10 dakika vardı. Nitekim Trabzonspor, 88'de beraberlik golünü buldu. Ancak hakemin maçı bitirdikten sonra yabancı cisimle kafasının yarılmasına kadar giden bir tepki, futbol kenti olan Trabzon'a hiç yakışmadı. Eleştiriler olabilir, ancak taraftar her şeyden önce şampiyonluğa giden bir takıma bu denli zarar verme hakkını kendisinde bulmamalı. Her iki yardımcı hakem de başarılıydı. 
<p>
<p><b>Maçın adamı</b>
<p>Ziani hem oynadı hem oynattı
<p>Kayserispor'un Cezayirli futbolcusu Karim Ziani'nin tek eksiği gol atmaktı. Görsel anlamda futbolseverlere hitap ederken bireysel becerilerini üst seviyede ortaya koydu. Attığı kritik paslarla takımına Trabzon deplasmanında 1 puanı getiren isim oldu. Performansıyla alkışı fazlasıyla hak etti.
<p>
<p><b>Hayal kırıklığı</b>
<p>Colman, vasatı aşamadı
<p>Trabzonspor'un orta sahasındaki oyuncusu Colman, Kayserisporlu Ziani'nin tam tersi bir görüntü çizdi. Arjantinli yıldız, ne hücumda ne de savunmada kendisinden bekleneni sahaya yansıtamadı. Selçuk İnan'ın yokluğunda daha iyi işler beklenen Colman, vasat performansıyla futbolseverleri şaşırttı. 
<p>
<p><b>Kırılma noktası</b>
<p>Glowacki, Kayseri'ye 'dur' dedi
<p>Dakika 88... Trabzonspor 3-2 geride... Yattara'nın ortasına güzel bir kafa vuran Glowacki, maçın sonucunu belirleyen isim oldu. Polonyalı futbolcu, defansta görevini başarıyla yerine getirirken Kayserispor tam '3 puanı uzandım' derken sahne alarak Bordo-Mavililere 1 puanı getirmesini bildi.</p></p></p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1100166), [web.archive.org (arşiv bağlantısı)](http://web.archive.org/web/20110314024704/http://www.zaman.com.tr:80/yazar.do?yazino=1100166)
