# Özkalfa, büyük hatalar yaptı

*Ali Aydın 2011.03.07*

<td class="columnist-detail">
<p>FIFA hakemi olduktan sonra ilk ciddi maçını yöneten Tolga Özkalfa, her zamanki gibiydi.</p>
<p>
<div id="haberMetinDiv">
<p>Sporcu sağlığını koruyamayan bir yönetim tarzı gösterdi. 23. dakikada Giray Kaçar, İsmail Köybaşı'na topu almak için müdahale etti. Tabanı, Köybaşı'nın karnına gelmesine rağmen pozisyonu avantaj gerekçesiyle devam ettirdi. Böylesine pozisyonlarda avantaj olmaz ve Giray'a sarı kart göstermeyi unuttu. Serkan'nın iki sarı kartı da doğruydu. 57. dakikada Giray-Bobo mücadelesinde top, Giray'ın eline çarptı. Devam kararı yerindeydi. 58. dakikada 1 No'lu Yardımcı Hakem Ekrem Kan, Simao'nun attığı golü ofsayt gerekçesiyle iptal etti. Yardımcı hakemler için zor bir pozisyondu. Ancak ofsayt yoktu. Sivok'un ilk sarı kartı gösterilmemeliydi. Çünkü Sivok, faulden sonra topu çok kısa bir yere vurdu. Vakit geçirmek diye bir düşünce ya da yorum gerektirmezdi. 73. dakikada Rüştü ile Burak arasındaki ceza alanındaki mücadele de net bir penaltıydı. Rüştü'nün kırmızı kartla oyun dışı kalması gerekiyordu. 84'te Trabzonspor ceza alanına ortalanan topta Simao, meşin yuvarlağı elle kontrol etti. Pozisyonda 'elle oynama' düdüğü çalınıyor. Simao'ya ikinci sarı kart gösterilemiyor! Sonuç olarak önceki günkü G.Saray-Karabükspor maçı ile dünkü Beşiktaş-Trabzonspor karşılaşması hakem hatalarıyla anılacak. Umarız, bugünkü G.Birliği-F.Bahçe müsabakasına hakem damgasını vurmaz. 
<p><b>Maçın adamı</b>
<p>Burak, hiç yılmıyor 
<p>Trabzon'un golcü futbolcusu Burak Yılmaz, çok mücadele etti. Sahada çok koşan, çalışan ve bu performansını attığı golle süsleyen başarılı isim, takımına 3 puanı kazandırdı. Son bölümlerde attığı goldeki vuruşu, gücünü gözler önüne serdi.
<p>
<p><b>Hayal kırıklığı</b>
<p>Sivok, takımını eksik bıraktı 
<p>Skor 1-1... Trabzonspor 10 kişi. Sarı kartı olan Sivok, gereksiz bir el müdahalesiyle ikinci sarı karttan kırmızı görerek Beşiktaş'ı eksik bıraktı. Çek stoper, Bordo-Mavililerin psikolojik yönden rahatlamasına yol açtı. Bu bölümden sonra toparlanan Şenol Güneş'in öğrencileri, galibiyete uzandı. 
<p><b>Kırılma noktası</b>
<p>Burak Yılmaz'ın golü 
<p>Dakika 88... Skor 1-1... Trabzonsporlu Burak Yılmaz, Umut Bulut ile beraber geliştirdiği atakta üç Beşiktaşlı arasından öyle güzel bir vuruş yaptı ki, takımını galibiyete taşıdı. Tecrübeli isim, Bordo-Mavililerin şampiyonluk yolunda ilerlemesini sağladı. Siyah-Beyazlı defansın da büyük hatası vardı.</p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1103487), [web.archive.org (arşiv bağlantısı)](http://web.archive.org/web/20110314024108/http://www.zaman.com.tr:80/yazar.do?yazino=1103487)
