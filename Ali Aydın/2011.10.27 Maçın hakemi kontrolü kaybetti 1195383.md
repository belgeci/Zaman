# Maçın hakemi kontrolü kaybetti

*Ali Aydın 2011.10.27*

<td class="columnist-detail">
<p>Hiç kimse hakem Abdullah Yılmaz ve yardımcısı Serdar Diyadin'e kızmasın. Bu çocukların hakemlik vizyonu bu kadar. MHK'nin de vizyonu öyle. Goller temizdi.</p>
<p>
<div id="haberMetinDiv">
<p>43'te Melo, top ve rakibi öndeyken arkadan kasıtlı şekilde Olcan Adın'ın baldırına basıyor. Net kırmızıydı. Hadi vermediniz, mutlak sarı kart olması gereken pozisyon şirinlikle geçiştiriliyor. İlk yarının duraklamalarında Servet Çetin, rakibine yaptığı faullü hareket sonrasında hiçbir kalıba sığmayan yorumla bariz gol şansından yardımcı hakem Serdar Diyadin tarafından kırmızı kartla oyundan ihraç ediliyor. Burada yardımcı hakeme kızabilirsiniz. Kulaklıktan hakemine bariz gol şansı diyen yardımcısına; hakem, 'hayır bu pozisyon bariz gol şansını doğuran, hiçbir kritere uymuyor' deyip sarı kart göstermeliydi. 75'te Sabri'nin ikinci sarı kart gördüğü pozisyonda aynı yardımcı hakem yine sahneye çıktı. Sabri önce topu aldı, sonra rakibine temasta bulundu. Bu pozisyon devam ettirilmeliydi. Yardımcının hakem gibi yorum alışkanlıkları fazla olmadığından yanlış yoruma Sabri'nin tepkisi eklendi. Böylece Sabri ikinci sarıdan kırmızı gördü. Muslera sarı kart görüyor ve hakemi alkışlıyor. Kararın doğruysa, kalecinin bu alkışı kırmızı olmalıydı. ali­ay­din@za­man.com.tr</p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1195383), [web.archive.org (arşiv bağlantısı)](http://web.archive.org/web/20111107042653/http://www.zaman.com.tr:80/yazar.do?yazino=1195383)
