# Almanya'dan iyi haberi bekliyoruz!

*Ali Aydın 2011.10.08*

<td class="columnist-detail">
<p>Karşılaşmanın hakemi Martin Atkinson, başarılı bir maç yönetti. İngiliz hakem, oyunu fazla kesmeyerek topun oyunda kalmasını sağladı.</p>
<p>
<div id="haberMetinDiv">
<p>Bu da maçı zevkli hale getirdi. Atkinson, oyunun büyük bölümünü kontrolünde tuttu. Gösterdiği iki sarı kartta haklıydı. 8. dakikada Milli Takım'ımızın ceza alanı içinde Gomes ile Servet mücadelesinde iki futbolcu topa hamle yapmak için yere düştüğünde devam kararı doğruydu. Aynı şekilde 88'de bu defa Almanya ceza alanı içinde Lahm ile Gökhan mücadelesinde oyuncumuz yerde kaldı. Bu pozisyonda da devam kararı doğruydu. 86'da Müller, ceza alanımız içine girdiğinde Gökhan Gönül'ün hamlesiyle yerde kaldı. Bu pozisyon Gökhan'ın rakibine orantısız güç kullanmasından dolayı meydana gelen çarpışmadan oluştuğundan penaltı kararı ve sarı kartın kullanılmaması yerindeydi. İngiliz hakemin, verebileceği birkaç sarı kartı göstermemesi ve bazı pozisyonlarda çalabileceği faulleri 'es' geçmesi en büyük artılarındandı. Sonuç olarak baktığımızda dün gece Avrupa Şampiyonası elemelerinde A Milli Takım'ımız, rakibinden yine üç gol yedi. Oynanan futbola göre alınan sonuç normal. Salı günü Azerbaycan ile oynayacağımız maçın önemi bir kez daha ortaya çıktı. Bu maçta maalesef sadece galip gelmemiz yetmezken, bu defa da bizi yenen Almanya'nın grupta çekiştiğimiz Belçika'yı da mağlup etmesi gerekiyor. Almanya Teknik Direktörü Löw'ün maç öncesi, "Bir kötü, bir iyi haberim var. Kötü haber, sizi yeneceğiz. İyi haber, Belçika'yı da yeneceğiz." söyleminin ilki doğru çıktı.
<p><b>Maçın adamı</b>
<p>Dinamo Schweinsteiger
<p>Almanya'nın dinamosu Bastian Schweinsteiger, attığı son golün yanı sıra orta alandaki yetenekleri ve mücadelesiyle A Milli Takım'ımıza zor anlar yaşattı. Alman futbolcu, Selçuk İnan ve Arda Turan'ın oyundan alınmasına da sebep oldu.
<p><b>Hayal kırıklığı</b>
<p>Hiddink, şaşırttı
<p>A Milli Takım'a bir türlü konsantre olamayan Hollandalı Guus Hiddink, dün gece Selçuk İnan ve Arda Turan gibi orta alandan forvet hattına hızlı top atabilecek iki yeteneği oyundan almasıyla üstünlük tamamen rakibe geçti. Hiddink, yenilgiye zemin hazırladı.
<p><b>Kırılma noktası</b>
<p>Gökhan tribün boşalttı!
<p>79. dakikada Hakan Balta'nın attığı gol, Ay-Yıldızlı ekibimizi ateşlerken fark da bire inmişti. İyi oynadığımız bölümde Gökhan Gönül'ün rakibine yaptığı hareket penaltıyla cezalandırılınca maç orada bitti. Zaten akabinde de tribünler boşaldı.</p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1188259), [web.archive.org (arşiv bağlantısı)](http://web.archive.org/web/20111213100527/http://zaman.com.tr/yazar.do?yazino=1188259)
