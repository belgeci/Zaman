# Yardımcı hakemlerin gecesi

*Ali Aydın 2009.11.29*

<tr><td class="metin" colspan="2" style="padding-top: 20px; padding-left: 5px; ">Olmazsa olmazı taraftarı olan Fenerbahçe ile olmasa da oluru seyircisi olan Kasımpaşa, Türkiye Futbol Federasyonu'nun vermiş olduğu ceza sebebiyle 52 bin kapasiteli statta 52 kişi önünde oynadı.</td></tr><tr><td class="metin" colspan="2" style="padding-top: 20px; padding-left: 5px; "><p>Aslında bu karşılaşmayı hakem kararından fazla yardımcı hakem yorumlarıyla değerlendirmek lazım.
<p> Mücadelenin içinde orta hakem Hüseyin Göçek'i zorlayacak pozisyon yok denecek kadar azdı. Ancak 90 dakika boyunca öylesine ofsayt pozisyonları vardı ki, bunlar maçın kırılma anları oldu. 5. dakikada İspanyol golcü Daniel Güiza, Fenerbahçe'nin beraberlik sayısını kaydederken şüpheli bir ofsayt pozisyonu vardı. Yardımcı hakem Cemal Bingül, 'şüpheli isen devam ettir' düşüncesiyle Güiza'ya prim tanıdı ve bana göre en doğrusunu yaptı. 16. dakikada yine benzer bir atakta Kasımpaşalı Gökhan Güleç topa sahip oldu. Bu defa da diğer yardımcı hakem Erhan Sönmez, yorumunda başarılıydı. 81. dakikada skor 2-1 iken şüpheli bulduğu pozisyonlarda 'devam' kararı veren ve kaldırdığı bayraklarda doğruyu yapan Cemal Bingül, bu defa 'net ofsayt'ta bayrağını kaldırmadı. Bingül, böylece maçın skoruna ve sonucuna etki eden büyük bir hataya imza attı. Her ne şekilde olursa olsun cuma akşamı Galatasaray, dün de Fenerbahçe maçı kazanmak için hiçbir çaba göstermedi. Büyükler, camialarına yakışmayan ve taraftarlarının hak etmediği sonuçlara imza attı. ali­ay­din@za­man.com.tr
<p><br/></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=921314), [web.archive.org (arşiv bağlantısı)](http://web.archive.org/web/20091218102715/http://www.zaman.com.tr:80/yazar.do?yazino=921314)
