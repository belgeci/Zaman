# Abitoğlu, pozisyonları iyi süzdü

*Ali Aydın 2011.09.25*

<td class="columnist-detail">
<p>Mustafa Kamil Abitoğlu, ligde bu sezon yönettiği ikinci maçında da başarılıydı. Abitoğlu, bir avantaj pozisyonundaki hatası dışında oyunu kesmemeye özen gösterdi.</p>
<p>
<div id="haberMetinDiv">	
				<p>İyi yerler alarak pozisyonları iyi süzdü. Futbolcularla iyi iletişim kurarak onları sinirlendiği anlarda tekrar oyuna döndürdü. Ancak kargaşa anında toplu itiş çekişlerde en az bir sarı kart göstermesi gerekirdi. Bazı sarı kartlık pozisyonları kartla cezalandırmayabilir; ancak kartlık olanlara kart çıkartmamasının iyi bir hakem anlamına gelmediğini bilmeli. 
<p>Burak'ın attığı ikinci golde ofsayt itirazları vardı. Ancak Burak toptan geride olduğu için gol nizamiydi. Bu arada 2 No'lu Yardımcı Hakem Kemal Yılmaz'ı da kutlamak lazım. Özellikle maçın ilk yarısında Trabzonspor'un ataklarında Karabükspor'un ofsayt taktiğiyle oynamasında başarı yüzdesi fazlaydı. 1 No'lu Yardımcı Hakem Bülent Gökçü de dün gecenin bir avantajı pozisyonu dışında hata yapmayan ismiydi. 
<p>O kadar fazla ofsayt pozisyonu oldu ki sonuca etki etmeyecek bir pozisyon dışında tüm kararları doğruydu. Dün gece rakibini üç golle geçen Trabzonspor, bu sonuçla Şampiyonlar Ligi'nde salı akşamı oynayacağı Lille maçı öncesi büyük bir moral depoladı. 
<p>
<p><b>Maçın adamı: Gecenin kahramanı Burak
<br/>
</b>Spor Toto Süper Lig'in ilk haftasında Manisa'ya, geçtiğimiz hafta da Samsunspor'a birer gol atarak takımını mağlubiyetten kurtaran Burak Yılmaz, dün de üzerine düşen görevi fazlasıyla yaptı. Golcü oyuncu, kariyerindeki en mutlu akşamlardan birini daha yaşadı.
<p><b>Hayal kırıklığı: Deumi'den durgun futbol <br/>
</b>Kardemir Karabükspor'un defanstaki ismi Armand Deumi, Trabzonspor'un göbekten yaptığı ataklarda Burak Yılmaz'a 'dur' diyemedi. Durgun futboluyla takımının oyundan düşmesine neden olan Deumi, defanstaki arkadaşları gibi kötü bir performans sergiledi.
<p><b>Kırılma noktası: Tolga'dan Zengin kurtarış
<br/>
</b>Karşılaşmada dakika 45+1... Skor 1-1... Kardemir Karabükspor atağında Shelton, kaleci Tolga Zengin'le karşı karşıya kaldı. Bordo-Mavili kaleci, Shelton'un yapabileceği her vuruş alanını kapatarak topa müdahale edince rakibin ikinci vuruşunu da auta attırdı.</p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1183586), [web.archive.org (arşiv bağlantısı)](http://web.archive.org/web/20111218102012/http://zaman.com.tr/yazar.do?yazino=1183586)
