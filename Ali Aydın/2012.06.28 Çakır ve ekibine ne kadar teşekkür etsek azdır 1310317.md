# Çakır ve ekibine ne kadar teşekkür etsek azdır

*Ali Aydın 2012.06.28*

<td class="columnist-detail">
<p>Cüneyt Çakır'ı, yardımcı hakemleri Bahattin Duran, Tarık Ongun ve ilave yardımcı hakemleri Bülent Yıldırım ve Hüseyin Göçek'i, ekip başı olarak Cüneyt Çakır nezdinde can-ı gönülden kutluyorum.</p>
<p>
<div id="haberMetinDiv">
<p>Çakır, zorlu bir maçta harika bir yönetim sergiledi. Adrenalini yüksek bir müsabakayı, heyecanlı geçen penaltı vuruşlarıyla bitirdiğinde, onlarla Türk hakemliği adına gurur duyduk.
<p>FIFA kokartlı hakemimiz Cüneyt Çakır, karşılaşmanın sonucuna etki eden ya da edebilecek hiçbir hata yapmadı. Müsabakanın kontrolünü sürekli elinde tuttu. 90 dakika öncesindeki söylemlere kulak asmadığını ispat etti. Maç sırasında kendisini etki altına alabilecek olayları ve futbolcuların agresif tavırlarına hiçbir şekilde müsamaha göstermedi. İtme, çekme gibi gizli faulleri iyi süzerek futbolcuları cezalandırdı. FIFA ve UEFA'nın futbolcunun sağlığını tehlikeye atabilecek hava toplarındaki el ve kol kullanımlarını örnek şekilde cezalandırdı.
<p>Gösterdiği 9 sarı kartın hepsinde haklıydı. Oyunun sertleşebileceği anlarda acil önemler alarak muhtemel kargaşayı ve görülebilecek kartları önledi. Burada tecrübeli bir hakem kimliğiyle olayları yatıştırmasını bildi. Kısaca; bir hakemin sahada yapması ya da yapmaması gereken her şeyi hem kurallar hem de doğru yorumlarla birleştirdi. Bunları da başarıyla uygulamasını bildi. Dünkü maç, belki de finaldeki dördüncü hakemlik ile mükafatlandırılabilir. 
<p>Çakır'ın bu büyük çıkışından söz etmişken, yardımcı hakemlere de ayrı bir paragraf açmak gerekiyor. Özellikle Bahattin Duran ve Tarık Ongun da Çakır gibi kendi kategorilerinde, Euro 2012'de boy gösteren yardımcı hakemler olarak Türk futbol tarihine adlarını altın harflerle yazdırdı. Dünkü yarı finalin alınmasında özellikle ilave yardımcı hakem Bülent Yıldırım'ı unutmamak lazım. Grup aşamasındaki İtalya-İrlanda maçında Yıldırım, topun gol çizgisini geçtiğini doğru tespit etmişti. Bu da Çakır ve ekibinin yarı finalle ödüllendirilmesini sağlamıştı. Yani hakemlerimiz, başarıya ekip ruhu içerisinde ulaştı. Özetle; Cüneyt Çakır ve ekibi, Türkiye'nin, 2012 Avrupa Futbol Şampiyonası'nda dalgalanan bayrağı oldu. Tebrikler... aliaydin@za­man.com.tr </p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1310317), [web.archive.org (arşiv bağlantısı)](http://web.archive.org/web/20120630040313/http://www.zaman.com.tr:80/yazar.do?yazino=1310317)
