# Bülent Yıldırım, derbinin üstesinden geldi

*Ali Aydın 2012.03.18*

<td class="columnist-detail">
<p>Karşılaşmanın FIFA kokartlı hakemi Bülent Yıldırım, derbide son derece başarılıydı.</p>
<p>
<div id="haberMetinDiv">
<p>Her iki takımın rakibi sinirlendirme ve kart gösterilmesi taktiğine karşı olarak kendisi de maç içi taktiğini geliştirerek kart göstermeme ve sıcak yaklaşımda bulunarak uyarı taktiğini seçti. İlk 15 dakikada peş peşe gelen iki gol, agresif iyi niyetten yoksun olmaya doğru giden oyunu rahatlattı. Bu da Bülent Yıldırım'ın karşılaşmayı kural gereği gösterdiği sadece üç sarı kartla tamamlamasına yol açtı. 4. dakikada Melo-Mehmet Topuz didişmesinde Melo bir sarı kart görebilirdi. Fenerbahçe'nin ilk golünde Sow'un ayağı havada topla buluştuğu anda Semih, daha yeni hareketlenmişti. Yani gol kararı doğruydu. 86. dakikada Elmander'in kaşının açıldığı pozisyonda Yobo'nun kasti dirseği yok. Devam kararı doğruydu. Önceden sarı kartı bulunan Emre'nin 53'te Semih'e yaptığı faul, topun konumu ve hücum bölgesi dikkate alındığında ikinci sarıyı gerektirmezdi. 76'da Elmander'in sarı kart gördüğü pozisyonda Baros, topa müdahale etmesine rağmen top oyunda kalıyor. Ve Baros, kontrolsüz bir şekilde rakibi ile çarpışıyor. Doğru bir fauldü. O kadar fazla itiraz gereksizdi. Sonuç olarak hakemler dün akşam başarılı bir gecesindeydi. 
<p><b>Maçın adamı
<p>Elmander, fizik gücünü iyi kullandı.</p></b>
<p>Kadıköy'de 2-0 geriye düşmesine rağmen derbiden istediğini alan Galatasaray'da İsveçli forvet Elmander, Fenerbahçe'nin savunmasını yıpratan isimlerin başında geldi. Özellikle fizik gücünü iyi kullanan Elmander'in, attığı gol ve hücum bölgesine olan büyük katkısı takımına beraberliği getirdi.
<p><b>Hayal kırıklığı
<p>Stoch, gününde değildi.</p></b>
<p>Son haftalarda gösterdiği başarılı performans ve attığı şık gollerle rakiplerin korkulu rüyası olan Fenerbahçe'nin Slovak yıldızı, dün gece durgundu. Eboue karşısında zorlandığı gözlenen Stoch, oyuna ve takımına yeterli katkıyı sağlamayamadı. Maçın son 25 dakikasında da Aykut Kocaman tarafından kenara alındı.
<p><b>Kırılma noktası
<p>Baros, 90+4'te direğe takılınca.</p></b>
<p>Dakika 90+4... Galibiyet golünü arayan Galatasaray, uzatma dakikalarının son bölümünde serbest vuruş kazandı. F.Bahçe ceza sahasına gönderilen topa Baros dokundu. Ancak meşin yuvarlak kaleci Volkan'ın bakışları arasında üst direkten dönünce derbi berabere sonuçlandı.</p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1260436), [web.archive.org (arşiv bağlantısı)](http://web.archive.org/web/20120319180546/http://www.zaman.com.tr:80/yazar.do?yazino=1260436)
