# Müftüoğlu'ndan alkışlanacak yönetim

*Ali Aydın 2010.02.14*

<tr><td class="metin" colspan="2" style="padding-top: 20px; padding-left: 5px; ">Kuddusi Müftüoğlu, dün akşam bir hata dışında harika maç yönetti. Futbolun keyfini yaşatan, hızını ve seyir keyfini bozmayan çağdaş bir yönetim tarzı sergiledi.</td></tr><tr><td class="metin" colspan="2" style="padding-top: 20px; padding-left: 5px; "><p>Kart yorumları doğru, avantaj uygulamaları yerindeydi. Ufak tefek itme çekmeleri devam ettirerek topun oyunda fazla kalmasını sağladı. Hızlı, kesintisiz bir mücadele izlenmesinde büyük katkı sağladı. Tek hatası İbrahim Toraman'ın Jordinho'nun koşu yolunu kapattığı pozisyondaki devam kararıydı. Burada Beşiktaş'ın aleyhine direkt vuruş verip sarı kart göstermeliydi. Ancak 25. dakikada Sivok'un sarı kart gördüğü an bu maçın çok konuşulan bölümü olacak gibi. Sivok'un topla oynama şansı yokken arkadan G.Antepli oyuncunun sırtına tabanla basması yoruma açıktı. Şiddet olarak sakatlayıcı bir hamle olmadığı için kırmızı kart gösterseydi, kimse bir şey diyemezdi. Ama ağır bir karar olurdu. Müftüoğlu, sarı kartla doğruyu yaptı. Dün akşamın bir başka yıldızı hiç kuşkusuz iki gol yemesine rağmen Rüştü'ydü. Bunu da unutmamak lazım.
<p>1 No'lu Yardımcı Hakem Cem Satman: Önünde oluşan bazı pozisyonlarda yanlış yorumlarda bulunarak ters kararlar verdi. Ofsaytlarda doğru tespitler yaptı. Özellikle Holosko'nun aleyhine verdiği iki faul kararı yanlıştı. Aynı kararları pozisyon ceza alanı içinde olsa verebilecek miydi, düşünmesi lazım.
<p>2 No'lu Yardımcı Hakem Volkan Narinç: Çağdaş hakemliğin birçok gereğini sahaya yansıttı. Son dakikalarda Nobre'nin bomboş durumda kafa vurup topu auta attığı pozisyon öncesi ofsaytı devam ettirmesi hatalıydı.

<p><b>Maçın adamı</b>
<p>Asistleri yaptı, futboluyla yıldızlaştı
<p>Gaziantep'in genç futbolcusu Olcan Adın, Cesar ve Deumi'nin attığı gollerin asistini yaptı. Futboluyla dün gecenin alkışı en çok hak eden ismi olmayı başardı. Mücadelenin ardından 'Maçın adamı kim?' şeklindeki soruyla karşılaşan başarılı kanat oyuncusu, 'Gaziantep' cevabını verdi. 

<p><b>Hayal kırıklığı</b>
<p>İsmail şansını değerlendiremedi 
<p>Beşiktaş'ın sezon başında Gaziantep'ten yüksek bir bonservis bedeliyle transfer ettiği İsmail Köybaşı, dün sahada adeta yoktu. İbrahim Üzülmez'in önünde sol kanatı kullanan genç futbolcu, bulduğu şansı iyi değerlendiremedi. Mustafa Denizli de öğrencisini ilk yarı sonunda oyundan aldı.

<p><b>Kırılma anı</b>
<p>Deumi'nin golü sonucu belirledi
<p>İlk yarı 1-0... İkinci devrede beraberliği yakalayıp öne geçmeye çalışan Beşiktaş, Deumi'nin golüyle yıkıldı. İki farklı geriye düşen Siyah-Beyazlılar, ayaklanmaya çalıştı ama iş işten geçmişti. Gaziantep'te, hem 3 puanı kaybetti hem de beklentileri boşa çıkardı.<br/></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=951490), [web.archive.org (arşiv bağlantısı)](http://web.archive.org/web/20100228081320/http://www.zaman.com.tr:80/yazar.do?yazino=951490)
