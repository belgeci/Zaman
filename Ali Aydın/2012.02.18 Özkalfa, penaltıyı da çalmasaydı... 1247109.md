# Özkalfa, penaltıyı da çalmasaydı...

*Ali Aydın 2012.02.18*

<td class="columnist-detail">
<p>Karşılaşmanın FIFA kokartlı hakemi Tolga Özkalfa, penaltı pozisyonu haricinde başarılı bir yönetim sergiledi.</p>
<p>
<div id="haberMetinDiv">
<p> Özkalfa, dünkü maçta ön plana çıkma handikapını yenince kendisini oyun içinde kaybettirdi. Omuz omuza pozisyonlarda aşırı güç kullanımıyla kurallar içindeki çarpışmaları doğru yorumladı. Avantajlara azami önem vererek oyunu kesmeden güzelleştirdi. Gösterdiği ya da göstermediği sarı kartlarda haklıydı. Geri pas diye itiraz edilen bölümlerde oyunu devam ettirmesi doğruydu. Özkalfa, maçın sonucuna direkt etki eden hatayı 82. dakikada çaldığı penaltıyla yaptı. Necati Ateş ile Ben Yahya arasındaki mücadelede Necati, sağ ayağını direkt Ben Yahya'nın sabit ayağına doğru atarak rakibinin yerdeki ayağını çekti.. Burada Necati'nin aleyhine bir faul çalınmalıydı. Ayrıca golcü oyuncu hakemi aldatmaya yönelik hareketinden sarı kart görmeliydi. Ancak Özkalfa, Galatasaray lehine penaltıya hükmetti. Şunu belirtmek isterim. Tolga Özkalfa bu penaltıyı, inandığı için verdi. Yani hata yaptı. Karşılaşmanın yardımcı hakemleri Baki Tuncay Akkın ve Volkan Narinç maç içinde kendi sorumluluk alanlarında hata yapmadan maçı tamamlamasını bildi. Maç sonunda doğru ya da yanlış hakeme tepki gösteren ve sarı kart gören Mustafa Keçeli'nin bu hareketi tecrübesine yakışmadı. 
<p><b>Maçın adamı
<p>Ateşi, Necati yaktı.</p></b>
<p>Devre arasında Medical Park Antalyaspor'dan transfer edilen Necati Ateş, Gaziantepspor deplasmanının ardından Mersin İdman Yurdu deplasmanında da kalitesini konuşturdu. Başarılı forvet iki gol atıp bir de takımı lehine penaltı kazandırdı ve galibiyette büyük rol oynadı.
<p><b>Hayal kırıklığı
<p>İbrahim Kaş aciz kaldı.</p></b>
<p>Mersin İdman Yurdu'nun tecrübeli stoperi İbrahim Kaş, dün gece özellikle Necati Ateş'e çok pozisyon verdi. Kaş, sergilediği futbolla vasatın altında kaldı. Takımının geliştirdiği pozisyonların içinde yer alamadığı gibi, Sarı-Kırmızılı hücum elemanları karşısında da aciz durumda kaldı. 
<p><b>Kırılma noktası
<p>Penaltı maçı bitirdi.</p></b>
<p>Dakika 82... Sol kanattan hızla ilerleyen Aydın, çizgiye inip Necati Ateş'i gördü. Golcü oyuncu, rakibinden sıyrılıp kaleyi görmeyi amaçladı ancak rakibinin müdahalesiyle yerde kaldı. Hakem pozisyonu penaltı olarak yorumladı. 82'de Selçuk İnan, güzel bir vuruşla takımını yeniden öne geçirdi.</p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1247109), [web.archive.org (arşiv bağlantısı)](http://web.archive.org/web/20120218234346/http://www.zaman.com.tr:80/yazar.do?yazino=1247109)
