# İtalyan, iki devrede çok farklıydı

*Ali Aydın 2012.03.16*

<td class="columnist-detail">
<p>Paolo Tagliavento, ilk yarıda kötü, ikinci devrede vasattı. İtalyan hakem, avantaj uyguladığı pozisyonlarda, bu gerçekleşmeyince ilk yapılan faulleri değerlendirmedi.</p>
<p>
<div id="haberMetinDiv">
<p> Özellikle kolla yapılanları cezalandıramadı. Olan faulleri vermeyince futbolcuları sinirlendirdi. Beşiktaşlı Almeida, bu sebepten kart gören isimdi. İkinci 45 dakikada zor ve önemli bir pozisyona yakalanmayan Tagliavento, kolay bir müsabaka yönetti diyebiliriz. Bunun temel sebebi de her iki ekibin de sonucu kabullenmesiydi. Kartal, bu sezon Avrupa kupalarında son 16'ya kalan tek takımdı. Ancak elendi. Bu tura kadar verdiği mücadele ve Türk futbolunu temsilinden ötürü teşekkürü hak eti. Bu arada maçın sonlarında sahaya girip kaleci Cenk Gönen'in yanına kadar gelip kötü bir görüntüye yol açan taraftarlara da ne demek gerekir bilinmez. Ancak kesin olan bir şey var ki güvenlik şirketleri önlem almakta çok yetersiz. Seyircinin bu fevri hareketi gelecek sezon Beşiktaş'ın Avrupa kupalarına kaldığı takdirde cezalı bir maç oynamasına sebep olabilir. Çünkü UEFA bu tür hareketleri ve davranışları net bir şekilde taviz vermeksizin cezalandıran bir kuruluş.
<p>Maçın adamı
<p>Adrian, umutları bitirdi. İspanyol ekibi Atletico Madrid'in genç forveti Adrian Lopez, attığı ilk golle takımını rahatlattı. Bu bölümden sonra Kara Kartal'ın gardı düştü. Hocası Diego Simeone'nin de çok güvendiği golcü futbolcu, maçın genelinde de Beşiktaş defans oyuncularına zor anlar yaşatan isimdi.
<p>Hayal kırıklığı
<p>Edu sahada dolandı durdu. Beşiktaş'ın gol ayağı Edu, dün gece takımı adına sahaya hiçbir şey koyamadı. Geçtiğimiz pazar günü Süper Lig'de yapılan Orduspor maçında fileleri havalandırmayı başaran Brezilyalı forvet, dün iyi oynamadığından Teknik Direktör Carlos Carvalhal tarafından oyundan alındı.
<p>Kırılma noktası
<p>A.Madrid'in ilk golü. İlk maçın skoru 3-1... Beşiktaş, gol yemeden iki gol atsa çeyrek finale kalacaktı. Adrian Lopez'in 26'da attığı gol, Siyah-Beyazlı temsilcimizin tur umutlarını bitirdi. Bu dakikadan sonra taraftarın desteği gelse de futbolcular çeyrek final düşüncelerini kafalarından silmişti. </p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1259525), [web.archive.org (arşiv bağlantısı)](http://web.archive.org/web/20120317155038/http://www.zaman.com.tr:80/yazar.do?yazino=1259525)
