# Cüneyt Çakır, yanlıştan dönmesini bildi

*Ali Aydın 2010.10.24*

<tr><td class="metin" colspan="2" style="padding-top: 20px; padding-left: 5px; ">FIFA hakemlerinden Cüneyt Çakır, dün akşam başarılı bir müsabakaya imza attı.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Maçın ilk yarısında her iki takım gibi Çakır da motivasyonunu kaybetti. İkinci devredeki hızlı ve bol gollü oyunda güzel kararlar verdi, sinirleri yumuşattı. Avantajları iyi uyguladı. Daha da güzel tarafı yardımcı hakeminin yanlış uyarısıyla oyunu durdurduğu halde bu karara ortak olmadı. "Biz de hata yaparız, ancak hatadan da dönmesini biliriz." mesajını vermesi örnekti. Cale ve Oktay arasındaki pozisyonda Cale'nin topa müdahalesini yardımcı hakem Aleks Taşçıoğlu muhtemelen Oktay topa vurdu zannetti. Oyunu devam ettiren Çakır'ı bu bölümde bariz gol şansı olduğu kanısıyla uyardı. Çakır düdüğünü çalarak oyunu durdurdu. Kısa süreli hakem ve yardımcı hakem diyaloğundan sonra Çakır, doğrusunu yaptı. Kuralların böylesine pozisyonlarda tanımladığı kararla hakem atışıyla oyunu tekrar başlattı. Bir hata da diğer yardımcı hakem Bülent Gökçü'den geldi. G.Birliği'nin attığı golde Serkan Çalık topa vurduğu anda Jedinak ofsayttaydı. Bulunduğu pozisyonda kalecinin görüşünü kapatıyordu. Yani Jedinak kaleciyi rahatsız ettiğinden futbol oyun kuralları gereği topla oynamasa dahi aktif pozisyonda diye değerlendirilmesi gerekiyordu. Dolayısıyla gol ofsayt gerekçesiyle geçersiz sayılmalıydı.

<p><b>Maçın adamı</b>
<p>Serkan bal yapan arı gibi 
<p>Trabzon-spor'un tecrübeli ismi Serkan Balcı, dün geceki azmi ve yaptığı iki asistle yıldızlaştı. Bordo-Mavililerin ikinci yarıda ayağa kalkmasında ön plana çıkan Serkan, mücadeleci futboluyla alkışı fazlasıyla hak etti. Son iki haftadaki performansı ve 5 asistiyle taraftarların gururu oldu. 

<p><b>Hayal kırıklığı</b>
<p>Alanzinho'nun klasına yakışmadı
<p>Brezilyalı yıldız, yeteneklerine güvenenleri yanılttı. İlk 45 dakikada Gençlerbirliği karşısında Karadeniz temsilcisi zor anlar yaşarken topu ayağında tutması gereken Sambacı da bunu başaramadı. Böylece ortasaha üstünlüğü Başkent temsilcisinin eline geçti. Yerini 67'de Jaja'ya bıraktı. 

<p><b>Kırılma noktası</b>
<p>Jaja oyunu ve skoru değiştirdi 
<p>Bordo-Mavili takım ilk yarıyı 1-0 geride kapattı. Bunun üzerine Şenol Güneş ikinci devreye Ceyhun-Engin Baytar değişikliğiyle başladı. Ancak bu girişim de skor tabelasını değiştirmeyince deneyimli hoca Alanzinho'yu kenara alarak yerine Jaja'yı düşündü. Bu fikir, golleri de peşi sıra getirdi.</p>
</p></p></p></p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1044298), [web.archive.org (arşiv bağlantısı)](http://web.archive.org/web/20101025010547/http://zaman.com.tr:80/yazar.do?yazino=1044298)
