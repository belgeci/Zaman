# Markus Merk'ten geriye kalanlar

*Ali Aydın 2010.12.10*

<td class="columnist-detail">
<p>Gazetemizin dünkü spor sayfasında, Spor Editörü'müz  Serkan Akcan'ın, Lig TV'nin yeni hakem yorumcusu Markus Merk ile yaptığı çok sıcak bir röportaj yayınlandı.</p>
<p><p>Büyük bir dikkatle iki kez okuduğum röportajda, Merk'e katıldığım ve katılmadığım söylem ve görüşleri vardı. Ancak hakeme olan yaklaşımı ve görüşleriyle kendisiyle hemfikir olduğumu söyleyebilirim.
<p>Öncelikle iyi bir hakem olmasının nedeninin, yaptığı ana mesleğiyle büyük bir paralellik gösterdiğini müşahede ettim. Merk, 'Baskı altında doğru karar verme' yöntemleri ile ilgili uzmanlık konusunda danışman olarak eğitimlere, seminerlere katıldığını belirtiyor. Meslek olarak da bir hakemin maç içi ve dışı sürekli karşılaştığı, bu nedenden dolayı saha içi verdikleri kararlardaki performansının artıp, eksilebileceği bir konuda uzman.
<p>Mesleği ile ilgili görüş ve düşüncelerini, hayat görüşü ile birleştirdiğini hissettiğim Markus Merk, 'yorumculuk' çizgisinde de bundan taviz vermeyeceğini ifade etmiş. Anladığım kadarıyla hakemin sahada verdiği kararlara saygılı olmak adına, bardağın hep dolu tarafını görme gibi bir çizgisi var. Ancak genelde kurallarda var olan net siyah ya da beyaz pozisyonları da gri olarak değerlendirme isteği, bazen doğru bazen de yanlış görüş ve söylemler yapmasına neden oluyor.
<p>MERK, HERKESİ AYNI KALIBA SOKUYOR!
<p>Şunu belirtmeden geçmek istemem. Aslında Markus Merk'in hakemi koruma adına attığını belirttiği adımı, ülkemizdeki hakemlikten gelmiş yorumcular ve yazarların hemen hepsi yapıyor. Sapıtan istisnalar yok değil. Hatta kişilik saldırısında bulunanlar da var. Bir elin parmaklarını geçmeyen bu kişileri sistem zaten ayıklamaya, taca atmaya başladı. Ama Markus Merk, Türkiye'deki her hakemin kişiliğini ve zafiyetlerini bilemediğinden yanlışı tüm hakemleri aynı kalıp içine sokarak yapıyor. 'Almanya'da hakemlerin durumu nedir? diye sorsak, eminim ki kendi tanıdığı bazı hakemlerin yanına bile yaklaşmamamızı tavsiye eder. Yani siyah ile beyaz kadar net tavır takınabilir. Griyi de hiç telafuz etmez. İyi niyet, bazen bunu hak etmeyenler için avantaja dönüşür. Kendisinin bu noktada gerçekten iyi niyetli bir yapısı olduğunu düşünüyorum.
<p>Merk yaptığı söyleşide biraz kendisi ile çelişmiş. Bilemeden siyah dediğine, beyaz denebileceğini ifade etmiş. Mesela, G.Saray-Bursa maçında Volkan Şen'in top oyundayken yerde kaldığı pozisyonda, topu eliyle süpürüp tutmasına, ekranda 'sarı karta gerek yok' diye yorumladığını belirtmiş. Bunu da o pozisyonun nasıl farklı şekilde yorumlanabileceğine örnek olarak verdiğini ifade etmiş. Devam etmiş. "Fakat maçtan sonra hakeme bir tavsiyede bulun deseniz; 'Volkan Şen'i at' derdim" diyor. Pozisyon için ekranda farklı, dışarı da farklı bir yorum ne kadar doğru bilinmez ama izleyenler bu pozisyonları bilmiyorlar, futbol kurallarından bihaberler mantığını da kimse kabul etmez. İzleyenlerin beklentisi, düşünce penceresi açılması değil, pozisyonun ne olduğunun yorumlanmasıdır. Aynı kişiden aynı pozisyon için iki farklı görüş çıkmasını kimse tasvip etmez.
<p>Bir söylemi daha dikkatimi çekti. Beşiktaş-Bursa maçında Guti'ye kart gösterilmesi gereğinin ifade edilmesi. Kuralların kendi içinde de yorumu yapılabilir. Topu yere çarpmakta çıkartılacak kart tamamen gridir. Bu hareketin kime verilen tepki olduğunu hissedilmesi ve karta gerek duyulup duyulmamasıyla ilgilidir. Guti o pozisyonda kendi arkadaşına verdiği tepkiden dolayı topu yere vurmuştu. Bu pozisyonun size göre, bana göre algılanış biçimi vardır. Bu konuda görüşlerinizi belirtebilirsiniz. Ancak açıklamanızda 'Volkan Şen'i ikinci sarıdan atıyorsan, Guti'ye de vereceksin' yorumu, Türk eleştirisiyle 'ne şişi yak ne de kebabı' şeklinde bir yaklaşımdan başka bir şey değil. Bu iki pozisyonu belirtmeden geçemedim. Bunları Markus Merk'i eleştirme anlamında yazmıyorum. Yorumlarına katılmadığımı belirtmek istiyorum.
<p>Özetle şunu söylemek istiyorum. Markus Merk'in başarısı ve başarılı meslek hayatının futbol hakemliğine olan yansıması zaten herkes tarafından takdir ediliyor. Kendisine ne anlatıldı veya nasıl bir program yapılması istendi bilemiyorum. Ancak Türkiye'deki futbolun, gelişmekte olan ülkeler ya da gelişmiş ancak futbolda geri kalmış ülkeler seviyesinde olmadığını biliyoruz. Futbol seyircisinin de tamamen olmasa bile birçok kuralı bildiğini düşünüyoruz. Zaten ayrıntı, bire bir olarak gelişen pozisyonun, değişkenlik arz eden yorumlarını dile getirmek. Söylemi, düşünce ve yorumlamayla, kuralların ruhunu ve kendisini birleştirerek yapmak. Ancak yukarıdaki iki pozisyona verdiği cevaplar, daha doğrusu kendi görüşünü, söylemiyle yok saymasını anlamış değilim.
<p>Her ne şekilde olursa olsun Markus Merk, futbolumuz için yeni ve önemli bir figürdür. Ders alınması gereken yönleri de, eleştirilmesi icap eden yanları da vardır. Tıpkı ülkemiz hakemlerinin, yeşil sahalara veda ettikten sonra yorumculuk ya da yazarlık yapması gibi.
<p></p>
<a href="http://web.archive.org/web/20101211032020/mailto:aliaydin@zaman.com.tr">
</a></p></p></p></p></p></p></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1063240), [web.archive.org (arşiv bağlantısı)](http://web.archive.org/web/20101211032020/http://zaman.com.tr:80/yazar.do?yazino=1063240)
