# Sönmez, Yılmaz'a ayak uyduramadı

*Ali Aydın 2010.04.18*

<tr><td class="metin" colspan="2" style="padding-top: 20px; padding-left: 5px; ">Hakem Abdullah Yılmaz, dün akşamın başarılı isimlerinden biriydi. Avantajları iyi uyguladı. İyi yer aldı. Pozisyonlardaki başarılı yorum yüzdesi bir hayli fazlaydı.</td></tr><tr><td class="metin" colspan="2" style="padding-top: 20px; padding-left: 5px; "><p>Gösterdiği sarı kartlarda haklıydı. Göstermediği sarı kartlarda da yorumları doğruydu. 13. dakikada ceza alanı yayı üzerinde havadan kendisine gelen topu koluyla kontrol eden Milan Baros'a kart göstermemesi yerindeydi. 45. dakikada ofsayt gerekçesiyle yardımcı hakem Erhan Sönmez'in iptal ettiği gol geçerli olmalıydı. Bu pozisyonda Isaac topla buluştuğu anda vücudu rakibiyle tam ters pozisyonda gözüküyordu. Ancak Galatasaraylı oyuncunun yerdeki sabit ayağı, Isaac'ın kafa mesafesinin gerisindeydi. 59. dakikada Isaac rakip ceza alanında kaleci Aykut'la karşı karşıya kaldığı pozisyonda hem ofsayttı hem de penaltı yoktu. Yardımcı hakem Ali Saygın Öger pozisyonu iyi çözdü. Galatasaray, deplasmanda kazandığı bu 3 puanla şampiyonluk yarışında, 'Ben de varıım' demeye devam etti. Sarı-Kırmızılı taraftarlar geçen hafta protesto ettiği futbolcuları, bu hafta alkışladılar. Zaten doğrusu da buydu.
<p>1 No'lu Yardımcı Hakem Erhan Sönmez: Tecrübeli yardımcı hakem Erhan Sönmez, kariyerinin belki de en kötü gecelerinden birini yaşadı. Isaac'ın attığı nizami golü ofsayt gerekçesiyle iptal etmesi ve tam önünde Caner'in koluyla topu taca atmasına da 'devam' kararı kendisine yakışmadı.
<p>2 No'lu Yardımcı Hakem Ali Saygın Öger: Deneyimli ve genç yardımcı hakem Ali Saygın Öger dün gece harika yorumlar yaparak mükemmel bir maça imza attı. 
<p>
<p><b>Maçın adamı</b>
<p>Gol perdesini Keita açtı
<p>Galatasaray'ın tüm hücumlarının başlangıcında ve içinde olan Abdul Kader Keita, attığı golle de takımının Manisa'da aldığı kritik galibiyetin mimarıydı. Rakip savunmayı kendine has yıpratıcı hareketleriyle etkisiz hale getirmeyi başaran yıldız oyuncu, sergilediği performansla gecenin yıldızı oldu.


<p><b>Hayal kırıklığı</b>
<p>Isaac, bütün pozisyonları harcadı 
<p>Manisa'nın forvet hattındaki en etkili silahlarından Isaac, takımının yakaladığı az sayıdaki pozisyonu cömertçe harcadı. Beceriksizliğiyle hem arkadaşlarının hem de yedek kulübesindeki teknik heyetin tepkisini çeken futbolcu, Galatasaray savunması arasında istediklerini yapamadı.

<p><b>Kırılma anı</b>
<p>Yanlış ofsayt hakemden dönmedi!
<p>Maç Galatasaray lehine 1-0... 44. dakikada gelişen Manisaspor atağında defansın arkasına atılan topla ceza alanında buluşan Isaac, Galatasaray kalecisi Aykut Erçetin'i de çalımlayarak topu ağlara yolluyor. Nijeryalı forvet, topa vurmadan önce Erhan Sönmez yanlış bir ofsayt bayrağı kaldırıyor ve nizami golü iptal ediyor. <br/></p></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=974403), [web.archive.org (arşiv bağlantısı)](http://web.archive.org/web/20100420092800/http://www.zaman.com.tr:80/yazar.do?yazino=974403)
