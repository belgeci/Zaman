# Trabzonspor sıkıntıda Ordu'ya takviye lazım

*Ali Aydın 2012.04.09*

<td class="columnist-detail">
<p>Trabzonspor, Süper Final'e giderken puan kaybetmeme, Orduspor 26 yıl sonra Bordo-Mavilileri ağırlama ve centilmenlik liginde ikinci sırayı koruyabilme amacındaydı.</p>
<p>
<div id="haberMetinDiv">
<p>Oyunun geneline baktığımızda, her iki takımın birer puan alması normaldi. Zira iki takımın da sadece iki ciddi atağı vardı. Ordusporlu İrfan, 62. dakikada Tolga'yla karşı karşıya kaldığı pozisyonda golü yapabilse ya da 67'de Trabzonsporlu Burak Yılmaz'ın plasesinde top direkten dönmese golü atan takım da kazanabilirdi.
<p> Şurası muhakkak ki Colman olmadan Trabzonspor'un hücum gücü dibe vuruyor. Şenol Güneş, orta alanı Serkan Balcı'yla kapatmaya çalıştı. Ancak Zokora ve Alanzinho'nun meziyetlerini sahaya yansıtamamasından yeterli hücum organizasyonları yapılamadı. Güneş, alışıla gelmişin dışında ilk yarıda Burak'ı sağ tarafa çekip Halil Altıntop'u santrfor bölgesinde görevlendirdi. Sol taraftaki Volkan Şen'in oyuna hiçbir katkıda bulunamaması kontrolü Orduspor'un ele geçirmesine yol açtı. Orduspor bu sebeple biraz daha üstün gözüktü. İkinci devrenin başında Volkan Şen'in yerine Adrian'ı oyuna alan Şenol Güneş, bu defa hücum hattında Burak Yılmaz'ı tekrar orta bölgeye çekti ve Trabzonspor'da hareketlenme oldu. Bu dakikalar içinde Adrian'ın ara pasında topla buluşan Burak'ın plasesinde meşin yuvarlak direkten döndü. Henrique'nin girişiyle golü düşündüğünü belli eden Trabzonspor, Alanzinho'nun çıkmasından sonra fazla bir varlık gösteremedi.
<p> Hasan Kabze'yle oyuna başlayan ve akabinde Bruno'yu oyuna alarak çift santrfor oynayan Hector Cuper'i de kutlamamak elde değil. Bu ikili eğer gelecek sezon da kalırsa Orduspor'un gol sorununun kalmayacağını düşünüyorum. Ayrıca Culio ve Stancu dün forma giyebilseydi çok daha farklı şeyler yazabilirdik. Bu iki futbolcunun takıma katkısı yadsınamaz. Ancak hiçbir futbolcu vazgeçilmez değil. 26 yıl sonra Süper Lig'e çıkan Orduspor'un, 34 maçın 10'unu kazanması, 12'sinde berabere kalması ve 12'sinde yenilmesi başarıdır. Gelecek sezon beklenti çıtasını biraz daha yükselten Mor-Beyazlıların; Culio, Gosso, Stancu ve Yalçın Ayhan gibi önemli isimleri kadrosunda tutup tutamayacağı önümüzdeki günlerde netlik kazanacak. Bu futbolcuların gittiğini varsayarsak Orduspor'un orta güçlendirmesi gerekiyor. Defansta Yalçın kalırsa Garcia gibi çalışkan, dengeli bir defans oyuncusunun da takıma kazandırılması gerekiyor. Bu takımın yabancı futbolcularıyla bütünleştiğini söyleyebiliriz. Yabancılar, genellikle ilk geldikleri ülkeye pek adapte olamazlar. Fakat özellikle Gosso, Stancu, Garcia ve kaleci Fornetzi gibi isimlerin kısa sürede takıma ve Ordu'ya uyum sağlaması da yönetimin başarısı... Bu arada hakem İlker Meral'ı da kutlumak gerekiyor. Meral büyük bir aşama kaydetti ve hep böyle devam etmeli. </p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1270667), [web.archive.org (arşiv bağlantısı)](http://web.archive.org/web/20120414085536/http://www.zaman.com.tr:80/yazar.do?yazino=1270667)
