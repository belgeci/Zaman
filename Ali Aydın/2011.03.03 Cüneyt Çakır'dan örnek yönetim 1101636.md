# Cüneyt Çakır'dan örnek yönetim

*Ali Aydın 2011.03.03*

<td class="columnist-detail">
<p>UEFA'nın yükselen değeri Cüneyt Çakır, dün gece kariyerinin en güzel maçlarından birini yönetti.</p>
<p>
<div id="haberMetinDiv">
<p>Çok koştu, iyi yerler aldı. Kararlarındaki başarı oranı yüzde yüze yakındı. Belli ki maça son derece güzel hazırlanmış ve konsantre olmuştu. Sertleşip kurallar dışına çıkabilecek ikili mücadeleleri hissederek gerekli önlemi alınca oyunun çirkinleşmesini ve görülebilecek kartların önünü kesti. Ancak maçta belki de tek uygulamadığı talimat Elyasa'nın kart gördüğü pozisyonda Culio, rakibine işaretle kart istedi. Burada bir kart da Culio görmeliydi. 81'de Stancu, topu koluyla önüne alıp önemli bir atak yaparken düdükle oyunu durdurdu. Önceden sarı kartı olan Stancu'yu, ikinci sarı karttan oyun dışı bırakabilirdi. Bu arada kanaması olan Dani Nounkeu, dışarı çıkarak müdahale yapıldıktan sonra formasını tersten giyip oyun alanına girdi. Kurallar gereği formalarda kan olmamalı. Kan olan forma da değiştirilmeli. Ancak bu maçın önemine binaen ve takımın eksik mücadele etmesini önleme amacıyla Çakır, üzerine sorumluluk aldı. Bana göre de çok doğru yaptı. Çünkü o anda forma yoktu. Soyunma odasından gelmesi uzun sürebilir ve bu süre içinde G.Antepspor, 10 kişi oynayabilirdi. Çakır'ın aldığı riskin fazla önemli olmadığını düşünüyorum. Çünkü forma numarası şortlarda da çok açık bir şekilde bellidir. 
<p><b>Maçın adamı</b>
<p>NOUNKEU ADAM GEÇİRMEDİ. Gaziantep-spor'un başarılı defans oyuncusu Dany Nounkeu, dün gece gerekli yerlerde öylesine müdahaleler yaptı ki G.Saray'ın forvet oyuncularına topla buluşma imkanı bırakmadı. Rakiplerinin atak geliştirme çabası içine girdiğinde ise yerinde kritik müdahalelerle pozisyonlar tehlikeye dönüşmeden bertaraf etti. 
<p><b>Hayal kırıklığı</b>
<p>KAZIM'DA DEĞİŞİM YOK. Galatasaray'ın devre arasında kadrosuna dahil ettiği gol yollarının etkili futbolcusu Colin Kazım, dün gece Türk Telekom Arena'da topla buluştuğu anlarda hiçbir varlık gösteremedi. Milli futbolcu, oyunun bütününde de fazla topla buluşamayan isimdi. Kazım, kendisine atılan topları ezdi, pas isabeti de sağlayamadı.
<p><b>Kırılma noktası</b>
<p>AVRUPA HAYAL OLDU. Dakika 90+1... Skor 0-0... G.Saray, panik ve telaş içinde tek bir gol bulmak için Gaziantepspor kalesine saldırıyor. Teknik Direktör Hagi, kenardan 'saldırın' talimatı veriyor. Yekta'nın ortasında Servet'in vurduğu kafa şutu üst direkten auta gidiyor ve Sarı-Kırmızılıların Avrupa hayalleri suya düşüyor.</p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1101636), [web.archive.org (arşiv bağlantısı)](http://web.archive.org/web/20110314023624/http://www.zaman.com.tr:80/yazar.do?yazino=1101636)
