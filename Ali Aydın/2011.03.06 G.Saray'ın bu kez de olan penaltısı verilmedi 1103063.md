# G.Saray'ın bu kez de olan penaltısı verilmedi

*Ali Aydın 2011.03.06*

<td class="columnist-detail">
<p>Kardemir Karabükspor'un üç büyüklerle oynadığı maçlar, hakemler için tam bir korku filmi.</p>
<p>
<div id="haberMetinDiv">
<p>Karabük'teki maçta 2. dakikada olmayan penaltı aleyhine verilince G.Saray maçı 2-1 kaybetmişti. Bu defa da yine 2. dakikada G.Saray'ın net penaltısı verilmedi. Böylece maç berabere bitti. Hakem İlker Meral, 2. dakikada vermediği bu penaltının dışında 18. dakikada da Milan Baros-Deumi arasındaki mücadelede de penaltı çalabilirdi. Bu pozisyonda Deumi, kontrolsüz bir şekilde, topu rakibinden kurtaran Baros'un koşu yolunu kapatarak çarpışmaya neden oldu. Çoğu zaman ceza alanı dışında faul olarak değerlendirilen bu pozisyon maalesef hakemlerin cesaretsiz kararları nedeniyle ceza alanı içerisinde verilemiyor. G.Saray'ın ilk 18 dakikada iki tane penaltısı verilemedi. Meral, bu veremediği iki penaltı kararının altında maç boyunca ezildi. Hakan Özmert'in tepkiden dolayı gördüğü sarı kartı G.Saraylı futbolculara çıkartamadı. Meral, topun elle buluştuğu anlarda müdahalenin çarpma mı, yoksa elle oynama mı olduğunu da çözemedi. Kafası sürekli yukarıda bahsettiğimiz iki pozisyonda kalmıştı ki maçı da orada zaten bitirmişti. Sonuç olarak İlker Meral'ın şu andaki hakemlik düzeyi böylesine pozisyonlar için yeterli değil. MHK, dünkü maçtaki yanlış kararları, bugün ve yarınki maçlarda da göreceğiz gibi gözüküyor. Yardımcı hakemler başarılıydı.. 
<p>Maçın adamı: Gecenin yıldızı Deumi
<p>Karabük'un başarılı oyuncusu Deumi, maç içinde çok kritik hamleler yaptı. Servet'in bile zaman zaman katkı sunduğu zengin G.Saray forvetlerinin topla buluşmasına engel olan Deumi, gecenin en başarılı isimlerinden biri oldu.
<p>
<p>Hayal kırıklığı: Cana, saç baş yoldurdu
<p>G.Saray'ın orta alanındaki futbolcusu Cana, dün gece Karabük karşısında hücuma yönelik hiçbir olumlu top kullanamadı. Top kazanmada mahir davranamayan, attığı isabetsiz paslarla taraftara saç baş yolduran futbolcuya Teknik Direktör Hagi daha fazla dayanamadı ve 75'te yerine Kewell'ı soktu.
<p>Kırılma noktası: G.Saray'ın penaltısı verilmedi
<p>Dakika 2... Karabükspor ceza alanı içinde Muhammed Özdin'den topu kurtaran Colin Kazım'ın, rakibi tarafından bileğine basıldı. Tartışmasız net penaltı verilebilecek pozisyon aut olarak değerlendirilince Galatasaray, muhtemel bir golden oldu. Böylece hakem İlker Meral de neticeye tesir etmiş oldu.</p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1103063), [web.archive.org (arşiv bağlantısı)](http://web.archive.org/web/20110314024714/http://www.zaman.com.tr:80/yazar.do?yazino=1103063)
