# Futboldaki Ergenekon ve MHK'nın yanlışları!

*Ali Aydın 2009.12.08*

<tr><td class="metin" colspan="2" style="padding-top: 20px; padding-left: 5px; ">Olmadı Sayın Süha Sidal, hiç olmadı. Başta hükümet olmak üzere ülkenin güvenlik güçleriyle birlikte tüm yetkililer, bu ülkede futbol terörünü bitirmek için, ciddi kararlar alıp önemli adımlar atıyor.</td></tr><tr><td class="metin" colspan="2" style="padding-top: 20px; padding-left: 5px; "><p>Bu adımların sonuçları olumlu yönde alınmaya başlamışken, bir kulüp yetkilisi, aleyhlerine verilen penaltı kararı sonrası, hakem Cüneyt Çakır'ın nezdinde futbolu, Ergenekon'la ilişkilendiren açıklama yapıyor.
<p>Kasımpaşa'nın futbol şube sorumlusu Süha Sidal, 'futbolun Ergenekon'u' başlığı içindeki söyleminde, 'yaşananlar TFF ve MHK dışında gelişen olaylar. Dışarıdan bazı kimseler, TFF ve MHK'yı zedeleyici olayların gelişmesine sebebiyet vermekte. Penaltı kararıyla, futbolun içinde var olan Ergenekon'a puan kaybettik.' dedi.
<p>Kim bu adamlar? TFF ve MHK'nın dışında olup da, bir hakeme hükmedenler kim? Kasımpaşa-Sivasspor maçıyla ilgili olarak, hakem Cüneyt Çakır'a, verildiği iddia edilen talimatı, kimler neden vermiş olsun? Kaldı ki Çakır'ın hakemliğini tartışabilir, verdiği kararları eleştirebilirsiniz. Ama bu çocuğun namusuna, ahlakına, kişiliğine böylesine söylemlerle, hiç kimse gönderme yapamaz.
<p>Daha geçen hafta, Fenerbah-çe'yi, yenerken, Kasımpaşa olarak attığınız 3. gol ofsayt değil miydi? Bu gol ofsaytla değerlendirilip iptal edilse, Fenerbahçe her an skoru beraberliğe taşıyacak bir takım değil midir? E neden geçen hafta sizden, Fenerbahçe'nin puanını gasp etmiş olabilirler açıklaması gelmedi? Sizin lehinize hata yapılınca, 'hakemler de insandır, hata yapabilir, öyle görmüşlerdir' oluyor, aleyhinize hata yapıldığında 'Ergenekon' oluyor.
<p>Aziz Yıldırım'ın istifa kararına saygı duyuyorum
<p>Fenerbahçe Kulübü Başkanı Sayın Aziz Yıldırım, Kulüpler Birliği başkanlığını bıraktığını açıkladı. Yarın toplanacak Kulüpler Birliği toplantısından ne çıkar bilinmez ama Sayın Yıldırım'ın istifası ile ilgili gerekçesinin bir bölümüne katılıyorum. Kulüpler Birliği başkanlığı koltuğu ile kulüp yöneticiliği koltuğunun, atılacak adımlar ile söylenecek söylemlerde, makam temsilini ayırt etmesini, makamı kendi takımının çıkarları için kullanmak istememesini, örnek bir adım olarak görüyorum.
<p>Aslında hakemler de Yıldırım ile aynı ruh halindeler. İyi maç yönetenler, dinlendiriliyorlar. Düşük not alanlar ertesi hafta yine maça gönderiliyorlar. Benim adamım senin adamın, bizden-karşıdan mantığını ön plana çıkartıyorlar. Anlayamıyorlar ki hakem, her MHK'nin adamıdır. 'Biat etmeyen hakem, en değerli hakemdir'i göremiyorlar. Gözlemcilik müessesesinde bile, ayrıntılarla uğraşıyorlar.
<p> MHK nedense büyük fotoğrafı göremiyor. Plansız maç atamaları, hakemlerin içindeki sen-ben kavgasının körükletilmesi, laf götüren hakemlere prim tanınması gibi birçok yanlışları var. Bilerek ya da bilmeyerek futbolu buralara kadar getiren kurum aslında Merkez Hakem Kurulu. Haddimi aşmak istemiyorum ama Sayın Aziz Yıldırım'ın istifasının ana nedeni hakem kararları değil mi?
<p>Sonuç olarak, hiç kimse hakemlerin kişiliksiz olduğunu, bir takım ya da kişi için kendilerini ortaya koyup ahlaksızlık yaptığını, bilerek formalara çıkar sağladığını, hiçbir zaman hata yapmayacak taraf olduğunu zannetmesin. Bunun en açık kanıtı bu haftaki puan cetvelidir. Bakın görün. Bu kadar olayın içinde hata yapma dışında en az suçlu olan camia hakemlerdir. Dikkat edin, MHK demiyorum, hakemler diyorum. Bu hakemlerin ruhunu bilen birisi olarak, (birkaç kişilik sorunu yaşayan hakem dışında) her takıma yapılan hataların asla art niyetli olmadığını belirtmek istiyorum.
<p>Hüseyin Göçek, geçen hafta Sarı-Lacivertlilerin mağlup olduğu Fenerbahçe-Kasımpaşa maçını yönetti. Bu hafta körün taşı gibi Galatasaray maçına verildi. Neden? Bu çocuğun sağlıklı maç yönetmesi beklenebilir mi? Selçuk Dereli'yi 3 büyük takımın maçlarının yanına yaklaştırmayan MHK, bu hafta kalkıp, Kayserispor-Bursaspor maçını verdi. Neden?
<p>Cüneyt Çakır'ın korunduğu imajı çiziliyor. Yıpranmasın ki Avrupa'da yol alsın mantığı var herhalde. E tamam da en fazla toz nerede kalktı? Sonuca etki eden yanlış penaltı, saçma sapan sarı kartlar ve 2 kırmızı kart? Peşinden ağır bir suçlama. Geçen hafta Trabzon'da Deniz Çoban, Sivas'ta Bünyamin Gezer (yrd. hakem hata yapsa da) çok iyi maçlar yönettiler. Diğerlerine maç var, geçen haftanın en iyilerine maç yok. Neden? İşte konuya bu pencereden bakılırsa, ortada ne futbol Ergenekon'u, ne de suçlanacak asılsız kişiler ararsınız. Zaten bulma şansınız da yok. Hayal ürünü olan böylesine senaryoların, kendinizden başka kimselere zarar vermeyeceğini görmelisiniz.<br/></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=924682), [web.archive.org (arşiv bağlantısı)](http://web.archive.org/web/20091212111704/http://www.zaman.com.tr:80/yazar.do?yazino=924682)
