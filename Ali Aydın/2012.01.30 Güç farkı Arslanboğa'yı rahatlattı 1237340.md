# Güç farkı Arslanboğa'yı rahatlattı

*Ali Aydın 2012.01.30*

<td class="columnist-detail">
<p>Karşılaşmanın hakemi Suat Arslanboğa, maç aldıkça tecrübesini artıracak bir isim.</p>
<p>
<div id="haberMetinDiv">
<p>Zaman zaman hata yapsa da bunları eyyamcılık, korkaklık ya da bilinçli bir şekilde yapan hakem değil. Dünkü karşılaşmaya bakacak olursak Suat Arslanboğa'nın müsabakanın sonucuna etki edebilecek önemli bir karar vermediğini çok rahat şekilde gördük. İki takım arasındaki güç farkı her iki takım futbolcularını birbirlerine karşı saygılı bir oyuna yöneltti. Özellikle maçın başında gelen gol, ortamı daha da yumuşatarak herkesi sadece futbol oynamaya kanalize etti. Pozitif futbol içinde oluşan pozisyonlarda Arslanboğa doğru kararlar verdi. Avantajları uygulaması, avantaj sonrası da ilk pozisyonlarda gösterilmesi gereken sarı kartları kullanması yerindeydi. Bazı faulleri, daha doğrusu önemsiz diye adlandırdığımız faulleri çalmaması doğruydu. Omuz omuza yapılabilecek mücadelelerde aşırı güç kullanmayı cezalandırması doğruydu. Gösterdiği sarı kartlarda haklıydı. Yardımcı hakemleriyle iletişimi ve onların oyuna katkısını sağlaması iyiydi. 1 No'lu Yardımcı Hakem Mustafa Emre Eyisoy ve 2 No'lu Yardımcı Hakem Serkan Akarca, görev ve sorumluluk alanındaki pozisyonlarda doğru yorumlar yaparak hatalı kararlar vermediler.
<p><b>Maçın adamı</b>
<p>Burak rekora doğru. Trabzonspor'un hücum hattındaki en önemli futbolcusu Burak Yılmaz, Ankara'da da fileleri iki kez havalandırdı. Klas bir forvet olduğunu kanıtlayan tecrübeli isim, Süper Lig'deki gol sayısını da 25'e çıkarttı. Burak attığı ikinci golle takımını rahatlatırken, dördüncü golü de maça imzasıydı. 
<p><b>Hayal kırıklığı</b>
<p>Mehmet de kurtaramadı. A.Gücü'nün tecrübeli defans oyuncusu Mehmet Çoğum, Trabzonspor'a çok pozisyon verdi. Aslına bakarsanız Başkent temsilcisi, takım olarak Süper Lig'den kopmuş görüntüsünü dünkü maçta daha fazla gösterdi. Sarı-Lacivertliler için birçok kişinin sorumluluk alması gerekiyor. 
<p><b>Kırılma noktası</b>
<p>Olcan'ın golü. İki takım arasındaki aşırı güç farkı maçın hemen başında Olcan'ın attığı golle daha belirgin bir hal aldı. Başarılı futbolcu, Karadeniz temsilcisine uyum sağladığını da ispatladı. İlk yarının bu skorla kapanması ikinci devrede Trabzonspor'un daha istekli oyunuyla birleşince maçta fark geldi.</p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1237340), [web.archive.org (arşiv bağlantısı)](http://web.archive.org/web/20120131162008/http://www.zaman.com.tr:80/yazar.do?yazino=1237340)
