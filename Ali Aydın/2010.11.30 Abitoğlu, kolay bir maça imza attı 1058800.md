# Abitoğlu, kolay bir maça imza attı

*Ali Aydın 2010.11.30*

<td class="news-spot">
<p>Mustafa Kamil Abitoğlu, gollerin dışında zevksiz ve hiçbir önemli pozisyonun olmadığı müsabakayı sorunsuz tamamladı.</p>
<p><p>Maç içinde çok az düdük çalarak önemsiz faulleri devam ettirdi. Ele çarpmaları doğru yorumladı. Yardımcı hakemleriyle iletişimi iyiydi. Gösterdiği sarı kartlarda haklıydı. Ancak 67. dakikada Kayserisporlu Abdullah'ın faul beklentisiyle hakeme itirazının aynısı, 1 dakika sonra Bursasporlu Turgay'dan geldi. Abdullah sarı kart gördü. Abitoğlu, Turgay'ı da aynı şekilde cezalandırmalıydı. Bu arada Arjantinli İnsua ile Sercan'ın attığı gollerden sonra gördüğü sarı kartlar, futbolcu psikolojisini, hırsını gözler önüne serdi. Lig başladığından bu yana gol atamayan İnsua, ilk golünü atınca formasını çıkartıp seyircisine doğru koştu. Kurallar gereği formasını çıkardığından dolayı sarı kart gördü. Sercan Yıldırım da ilk 11'de oynayamamanın ve özellikle Şampiyonlar Ligi'nde atamadığı gollerin hırsından dolayı kaydettiği şık ve çabukluk golünden sonra köşe gönderini tekmeledi. Bayrak direğini karınca sarardı. Özellikle Devler Ligi'ndeki başarısız sonuçlardan dolayı dünkü karşılaşma Bursaspor için dönüm noktasıydı. Bursaspor, Kayserispor gibi ligin güçlü bir takımını yenerek inişe geçebileceği haftaları çıkışa geçerek tamamladı.?ali­ay­din@za­man.com.tr</p>
<a href="http://web.archive.org/web/20101201015600/mailto:aliaydin@zaman.com.tr">
</a></p></td>

Kaynak: [zaman.com.tr](http://zaman.com.tr/yazar.do?yazino=1058800), [web.archive.org (arşiv bağlantısı)](http://web.archive.org/web/20101201015600/http://www.zaman.com.tr:80/yazar.do?yazino=1058800)
