# Kulbakov'dan alkışlanacak yönetim

*Ali Aydın 2010.10.01*

<tr><td class="metin" colspan="2" style="padding-top: 20px; padding-left: 5px; ">Dün akşamki gollü ve zevkli geçen mücadelenin mimarı hiç şüphesiz ki maçın içinde hiç gözükmeyen Alexey Kulbakov idi. Belaruslu, oyunu hiç kesmeme adına çok doğru kararlara imza attı.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p> Her şeyden önemlisi karşılaşmayı akışına bırakarak belki de son zamanlarda topun en fazla oyunda kaldığı 90 dakikaya imza attı. Verdiği kararlar içerisinde hatalı olanlar yok muydu? Elbette vardı. Dikkat edilirse, özellikle ikinci yarıda oyunun temposu o kadar yüksek ki ofsayt pozisyonları çok fazla göze çarptı. Bunları doğuran mücadeleler çok sertti; ancak futbol oyun kuralları içerisindeydi. Kulbakov, bu anları da avantajlarıyla birleştirdi. Avantaja bıraktığı pozisyonlar sonuçlandıktan sonra sarı kartını unutmaması büyük bir hakemlik örneğiydi. Belaruslunun cebinden çıkarttığı 5 sarı kartın tümü doğruydu. Genç hakemi, çok kısa bir süre sonra Şampiyonlar Ligi'nde hem de üst düzey maçlarda göreceğimiz aşikâr. 
<p> Ayrı bir paragraf da Beşiktaş'a açalım. Quaresma'dan çok şey beklerken bu oyuncu sakatlanıp kenara alındı. O dakikaya kadar takım oyununu sergileyemeyen Siyah-Beyazlılar, özellikle ikinci devredeki futboluyla Avrupa Ligi'nde kupayı kaldırabilecek bir düzeyde görüldü. Bu her şeyden önce Türk futbolu adına alkışı hak eden bir performanstı. Ne diyelim; nazar değmesin. Holosko'ya ise bir sözümüz var; onun gibi bir yıldız attığı gol dahil, attıramadığı golleri de gözden geçirmeli. Bir futbolcu bu kadar bencil olmamalı ve kendisinden önce takımı için yüreğini ortaya koymalı. Maç beraberlikle sonuçlansaydı ya da Beşiktaş'ın yenilgisiyle bitseydi tüm futbolseverler çok üzülecekti. Maalesef bunun da mimarı Holosko olacaktı.?
<p>Maçın adamı
<p>Ernst'i tutabilene aşk olsun
<p>Quaresma'nın sakatlanıp oyundan çıkmasıyla orkestra şefliğini Fabian Ernst üslendi. Alman futbolcu, Holosko'nun golünde asisti yapan isimdi. Savunma anlayışındaki başarılı müdahaleleriyle geceye damgasını vurdu. Panzer, her geçen gün yükselen formuyla alkışı fazlasıyla hak ediyor.
<p>Hayal kırıklığı
<p>Nuhiu, ofsayta takıldı
<p>Rapid Wien'in hücum hattında görev yapan oyuncusu Nuhiu, dün akşam kendisine yapılan asistlerde sürekli ofsayda düşüp takımının ileri uçtaki etkinliğini azalttı. Gol pozisyonlarını cömertçe harcayan isimdi. Orta alanda topla buluşmaktan özellikle kaçınan Nuhiu, meşin yuvarlağı adeta ezdi.
<p>Kırılma anı
<p>Hakan, bu kez alkışı hak etti
<p>Son haftaların kendi kendini eleştiren kalecisi Hakan Arıkan, çok iyi bir file bekçisi olduğunu ispat etti. Güveni geldiğinde maçı kurtarabildiğini kanıtladı. Skor 2-1 iken altı pasta sakatlanma pahasına lastik gibi uzayıp çıkarttığı top Beşiktaş'a belki de grup liderliğini getirdi. </p>
</p></p></p></p></p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1034418), [web.archive.org (arşiv bağlantısı)](http://web.archive.org/web/20101001215456/http://zaman.com.tr:80/yazar.do?yazino=1034418)
