# Yönetimler hakemleri değil, kendilerini eleştirmeli

*Ali Aydın 2010.10.05*

<tr><td class="metin" colspan="2" style="padding-top: 20px; padding-left: 5px; ">Spor Toto Süper Lig'in 7. haftası dev bir maça tanıklık etti. Çekişmeli ve keyif verici mücadeleden geriye hakem tartışmaları kaldı.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p> Kuddusi Müftüoğlu'na gelen eleştirilerin başında sert oyun ve gösterilmeyen sarı kartlar geliyordu. Ancak şahsi görüşüm, Beşiktaş bu karşılaşmayı kazansaydı bu denli yoğun tepkiler yükselmeyecekti. Nitekim hakemlerin 7 haftalık performansını incelersek, birçok penaltının ve kırmızı kartın gösterilmediğine şahit oluyoruz.
<p> Ne yazık ki hatalar büyük takımların lehine yapıldığında ses çıkmıyor ve net pozisyonlar kamuoyu bilgisine dahi sunulmuyor. Ancak aleyhte bir durumda her zamanki gibi pire deve yapılıyor! Avni Aker'deki Trabzon-Beşiktaş maçına mercek tutarsak; 90 dakikanın başında Egemen'in kendi ceza alanı yayı üzerinde Guti'ye yaptığı müdahale sarı kartı gerektiriyordu; ancak hakem Müftüoğlu kartına başvurmadı. Ancak sert oyunu buna bağlamak ve bu kararın diğer futbolcuları cesaretlendirdiğini söylemek yanlış. Olayı hakem boyunda değil, Merkez Hakem Kurulu (MHK) nezdinde değerlendirmek daha doğru bir yaklaşım olur. 3. haftadaki Karabükspor-Beşiktaş maçını hatırlayalım. Nobre'nin faulle attığı gole şahit olanlar, Tolga Özkalfa'nın iki hafta sonra bir Süper Lig maçıyla ödüllendirildiğini unutmasın! 6. haftadaki Beşiktaş-Antalyaspor karşılaşmasına gidelim; son dakikalarda İbrahim Üzülmez'in Necati Ateş'e ceza alanında yaptığı harekette herkesin ortak fikri penaltı. Ancak burada düdüğünü çalamayan Özgür Yankaya, bir sonraki hafta oynanan Manisaspor-Kayserispor maçına atanıyor. Büyük takım lehine hata yapanlar ertesi hafta maç alabiliyorlarsa siz MHK olarak büyük takımın taraftarlarını ve yazarlarını farklı beklentiler içerisine sokarsınız. İşte Kuddusi Müftüoğlu'nun skora etki edecek bir hata yapmadığı müsabakada eleştirilere maruz kalmasının temel sebebi bu. Bu bağlamda; Karabükspor-Galatasaray maçının daha 1. dakikasında konuk takım aleyhine haksız penaltı kararı vererek Sarı-Kırmızılıların yenilgisine zemin hazırlayan Aytekin Durmaz bu hafta maç alabilecek mi çok merak ediyorum.
<p> Kesinlikle Kuddusi Müftüoğ-lu'nu savunmuyorum ve Beşiktaş karşıtı da değilim. Sadece Trabzon-Beşiktaş maçındaki hakem eleştirisinin hangi gerekçelerle yapıldığını ve ne gibi sonuçlar doğurabileceğini değişik bir bakış açısıyla yorumlamaya çalıştım. İşte hakemlerin kafası da böylesine atamalardan dolayı karışıyor. Cuma günkü Buca-Eskişehir maçının hakemi, kartlarını soyunma odasında bırakıp maça çıkabiliyor! Herhalde bu noktada fazla söze gerek kalmıyor. Birçok takım kendi iç bünyesinde eleştirilere maruz kalıyor. Flaş transferlere sahip takımlarla mütevazı kadrolarla mücadele eden ekiplerin arasında fazla bir fark olmadığı aşikâr. Karabükspor bunun çarpıcı bir örneği. Karabükspor'un hocası Yücel İldiz'e değinmeden geçemeyeceğim. Bilgisiyle birçok ünlü teknik adama yaklaştı. Özetle, her camia biraz daha sağduyulu olup hatalardan dersler çıkarabilmeli.
<p> Bursaspor 7. hafta bitiminde namağlup tek takım olmasına rağmen bu sezon ilk kez iki puan kaybetti. Bu sanırım futbolcuların gündüz maçlarına konsantre olamamasıyla ilgili bir durum. Son olarak, milli maç arasında stat zeminleri mutlaka elden geçirilmeli. Çünkü sahalar, futbol oynamayı engellemenin ilerisinde, sporcu sağlığını tehdit eder boyutlara geldi. Futbol Federasyonu'nun stat komitesi, Türkiye'yi tarayarak zemini bozuk ve sporcu sağlığını tehdit eden illerdeki takımları uyarmalı.</p>
</p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1035998), [web.archive.org (arşiv bağlantısı)](http://web.archive.org/web/20101005222923/http://www.zaman.com.tr:80/yazar.do?yazino=1035998)
