# Norveçli tek bir hata yaptı

*Ali Aydın 2010.09.15*

<tr><td class="metin" colspan="2" style="padding-top: 20px; padding-left: 5px; ">Maçın Norveçli hakemi Svein Oddvar Moen, genelde başarılıydı. Aslında maçta hiç sarı kart çıkmaması oyuncuların tamamiyle futbol oynamaya odaklanmasından kaynaklandı.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>İlk bölümde yapılan birkaç faule duyarsız kalmayan Norveçli, sert oyuna müsade etmeyeceğini gösterdi. Böylece kontrolü eline almasını bildi. Avantajları doğru uyguladı. Oyuna tempo kazandırdı. Moen, görüş alanının kapalı kaldığı pozisyonda maçtaki sonuca değil, ama skora etki edebilecek bir hata yaptı. 59. dakikada Valencia ceza alanına inen topta oyuna yeni giren Turgay Bahadır, yüzü topa dönük olmayan Valencialı oyuncu tarafından kolundan çekildi. 
<p>Dolayısıyla topa müdahale etme şansı yok edildi. Bu pozisyon ceza alanında olduğundan net bir penaltıyı gerektiriyordu. Görülmesi gereken bir hareketti. Çünkü Şampiyonlar Ligi'nde de artık 6 hakem uygulaması başladı. Geçen sezon Avrupa Ligi'nde uygulanan ve maçı yöneten 3 hakem ve dördüncü hakem dışında, kalecilerin sağ tarafına konuşlandırılan çizgi üzerine iki hakem daha atanmaya başlandı. Asistan hakem denilen bu hakemler öncelikle topun kale çizgisini geçip geçmediğinden sorumlular. 
<p>Devamında da orta hakemin göremediği pozisyonlarda kararı orta hakeme bırakmak kaydıyla kulaklıktan pozisyon hakkında görüşünü bildiren hakemlerdir. Yukarıda bahsettiğimiz pozisyonda hakemin görüş alanı kapalı idi. Ancak asistan hakem pozisyonu değerlendirebilirdi. Sonuç ne olursa olsun Bursa kenti ve Bursaspor, Türk futbol tarihinde ilk kez Şampiyonlar Ligi'nde olma onuruna erişmenin keyfini yaşamalı. 
<p>
<p><b>Maçın adamı: Tino Costa, hiç acemi değildi </b><br/>
Valencia'nın orta alandaki çabuk oyuncusu Tino Costa, moralimizi fazlasıyla bozdu. Hiç beklenmedik bir anda yaklaşık 35 metreden kalemizi düşündü ve takımını öne geçirdi. İkinci golde, serbest vuruştaki ustalığını gösterdi. Devler Ligi'nde ilk kez oynamasına rağmen İspanyolların galip gelmesini sağladı.
<p><b>Hayal kırıklığı: Ivankov kalesini koruyamadı <br/>
</b>Bursaspor'un başarılı kalecisi Dimitar Ivankov, dün gece acemice goller yedi. Savunmasıyla bir türlü bağlantı kuramayan Bulgar file bekçisi, Valencia ataklarında kalesinde yer tutamadı. Konsantrasyon sorunu yaşayan Ivankov, eski performansından çok uzaktı. Ancak defanstaki hataları da buraya iliştirmek lazım.
<p><b>Kırılma anı: 35 metreden gol...
<br/>
</b>Bursaspor, şok bir golle geriye düştü. 16. dakikada ilk kez bir Devler Ligi maçında oynayan Tino Costa, yaklaşık 35 metreden yaptığı vuruşta Ivankov'u mağlup etti ve Valencia 1-0 öne geçti. Bu dakikadan sonra temsilcimiz toparlanmaya çalışsa da bunu başaramadı. Üretkenlik düşünce mağlubiyet kaçınılmaz oldu.</p>
</p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1027789), [web.archive.org (arşiv bağlantısı)](http://web.archive.org/web/20100917103932/http://zaman.com.tr:80/yazar.do?yazino=1027789)
