# Abitoğlu ciddi yorum hataları yaptı

*Ali Aydın 2012.04.22*

<td class="columnist-detail">
<p>Mustafa Kamil Abitoğlu, bol pozisyonun yaşandığı maçta tempoya katkı sağladı; ancak sonuca etki eden ciddi hatalar yaptı.</p>
<p>
<div id="haberMetinDiv">
<p> Maçın başında Trabzonspor ceza alanında Adrian'ın Ernst'e yaptığı, ardından Beşiktaş ceza sahasında Egemen'in Olcan'a yaptığı müdahalelere penaltı verilebilirdi. 69. dakikada Trabzonspor'un attığı golde ofsayt yok gibi gözüktü. Ancak Zokora'nın topa ilk vurduğu anda meşin yuvarlak Olcan'a değmese bile Halil Altıntop'un, Beşiktaşlı en son defans oyuncusundan ileride olduğunu 1 No'lu Yardımcı Hakem Selçuk Kaya tespit edemedi. Diğer bir yorum hatasını da hakem ve 2 No'lu yardımcı Volkan Narinç 29'da yaptı. Olcan'ın vurduğu top rakibe çarptı. Tekrar Bordo-Mavili futbolcuya çarpan top Beşiktaş kalesine doğru giderken ofsayttaki Halil Altıntop koştu; ancak topa temas etmeden durdu. Olcan topla buluşup gole gidebilecekken yardımcı bayrağını kaldırdı. Abitoğlu da buna uydu. Bu pozisyonun aynısı 33. haftadaki Trabzonspor-Fenerbahçe maçında yaşandı. Baroni'nin golünde Fırat Aydınus, yardımcısının bayrağına rağmen 'devam' demişti. Sporu çok bilen bir yorumcu, "Ali Aydın'ın hakemliğinden şüphe ederim!" demişti. Ertesi gün UEFA Hakem Kurulu, gol kararının doğru olduğunu açıklamıştı. 
<p>
<p><b>Maçın adamı</b>
<p>Halil 'Altın' gibi. Trabzonspor'un sakin ve işini yapmaya çalışan futbolcusu Halil Altıntop, dün ön plana çıkan isim oldu. Zorlu randevuda hem golünü attı hem de takımının galibiyete uzanmasını sağladı. Halil böylece Avrupa Ligi'ne direkt katılmak isteyen Bordo-Mavilileri bu amacına biraz daha yaklaştırdı.
<p>
<p><b>Hayal kırıklığı</b>
<p>Quaresma bildiğiniz gibi! Beşiktaş'ın Portekizli yeteneği Ricardo Quaresma, Trabzonspor karşısında varlık gösteremedi. Tecrübeli isim, kritik pozisyonlarda pas atmayı tercih etmedi. Aslında Siyah-Beyazlı ekipte forma giyen diğer futbolcuların çoğunluğu da Q7'nin performansının çok fazla üzerine çıkamadı.
<p>
<p><b>Kırılma noktası</b>
<p>Trabzon'un golü. Dakika 69... Skor 0-0 iken Halil Altıntop, Beşiktaş'ın deneyimli eldiveni Rüştü'yü geçerek meşin yuvarlağı boş kaleye yolladı. Bu golde 'ofsayt' diye itiraz eden Siyah-Beyazlılar zaman zaman pozisyon bulsa da fileleri sarsamadı. Trabzon ise son bölümde gollük ataklar geliştirdi.</p></p></p></p></p></p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1277298), [web.archive.org (arşiv bağlantısı)](http://web.archive.org/web/20120518065924/http://www.zaman.com.tr:80/yazar.do?yazino=1277298)
