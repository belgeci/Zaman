# Özkahya futbolculardan yanaydı

*Ali Aydın 2011.02.27*

<td class="columnist-detail">
<p>FIFA hakemi Halis Özkahya, tecrübesini artırdıkça form grafiğini de sürekli yükseltiyor.</p>
<p>
<div id="haberMetinDiv">
<p>Özkahya, dün gece seyir zevkine ve futbolun keyfine önemli katkılar yapan isimdi. Her şeyden önce maçın ilk yarım saatlik bölümünde kullanılabilecek sarı kartlarda tercihini hep futbolculardan yana kullandı, sarı kartlarına başvurmadı. Gösterdiği iki sarı kartta da haklıydı. Avantajları iyi uyguladı. Avantaj sonrası kart uygulaması örnekti. Ele çarpmaları doğru yorumladı. Bazen hatalı kararlar verse de maçın büyük bölümünde standardı yakaladı. Maçın en önemli pozisyonu 43. dakikada 1 No'lu yardımcı hakem Ekrem Kan'ın hakemine verdirttiği penaltı kararıydı. Bir hakemin yardımcı hakemiyle iletişiminde ve yardımcının hakemine katkısı ancak bu kadar güzel olabilirdi. Yobo kendi ceza alanında sol eliyle topa müdahale ettiğinde Özkahya çizgi halinde yakalandı. Dolayısıyla elin topa gittiğini algılayamadı. Ancak yardımcı hakem kendi cephesinden gördüğü pozisyonu hakemine işaretleyince örnek bir uygulama ortaya çıktı. Hazır Ekrem Kan'dan da bahsetmişken, Kan'ın da önceki maçları ve dünkü mücadeledeki üstün performansı herkese parmak ısırttı. Diğer yardımcı hakem Serkan Malkoç, ofsayt kararlarındaki başarısını birkaç pozisyonda faul işaretlemelerinde gösteremedi. ali­ay­din@za­man.com.tr</p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1099775), [web.archive.org (arşiv bağlantısı)](http://web.archive.org/web/20110314025151/http://www.zaman.com.tr:80/yazar.do?yazino=1099775)
