# Aydınus, Beşiktaş'ın puanını çaldı

*Ali Aydın 2010.08.22*

<tr><td class="metin" colspan="2" style="padding-top: 20px; padding-left: 5px; ">Bir takımın en büyük avantajlarından birincisi, rakibin eksik kalmasıdır. İkincisi gol, üçüncüsü ise penaltıdır. Dün akşamki karşılaşma, Fırat Aydınus açısından iki yanlış yorumun bir takıma nelere mal olduğunu kanıtladı.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p> Dakika 32... Skor: 0-0. Ceza alanının içine bir orta geliyor. Ferrari havadaki topa müdahale etmek için gözleri tamamen toptayken koşuyor. Bu sırada Belediyespor'dan Tevfik, topla hiçbir şekilde oynama şansı yokken Ferrari'yi görüyor. Top uzakta, Tevfik yanından geçen Ferrari'ye yüklenip rakibini düşürüyor. Bu pozisyon net bir penaltı idi. Fırat Aydınus 'devam' dedi.
<p> Dakika 43... Skor yine 0-0. Beşiktaş atağında top Belediyespor ceza alanına ortalanıyor. Pozisyon içerisinde kaleye yakın olan Belediyesporlu Mehmet Yılmaz, Beşiktaşlı Nihat ve Holosko'nun arasında. Burada dördüncü bir oyuncunun topla oynama şansı hiç yok. Pozisyonda ofsayt da yok. Yere sekip tekrar havalanan topta Mehmet Yılmaz, zamanlama hatası yapıyor. Topun geriye düştüğü anda gerideki Holosko'nun topla buluşacağını görüyor ve niyet olarak da topun Holosko'ya gitmemesi için elle meşin yuvarlağa müdahale ediyor. Top eğer Holosko'nun önüne düşse ki elle oynanmasa Holosko'nun önüne düşüyordu. Slovak yıldız direkt kaleciyle karşı karşıya kalacaktı. Burada bariz gol şansını doğuran bütün kriterler gerçekleşmiş. Elle oynamayı yardımcı hakemine danışan Aydınus, doğru şekilde ceza alanı dışında direkt serbest vuruş kararı veriyor. Ancak bu karar ne kadar doğruysa kırmızı kart gösterilmemesi de o kadar yanlıştı. 32'de bir penaltınız verilmiyor ve 1-0 öne geçme şansınız yok ediliyor, bunun devamında 43'te rakibiniz eksik bırakılmıyor ve maçı 2-0 kaybediyorsunuz. Takım kollama çabasında değiliz, yorumu size bırakıyorum.?
<p>Maçın adamı
<p>İskender, yine 'beni alın' dedi 
<p>Belediyespor'un mütevazı oyuncusu İskender Alın, hem orta alandaki mücadelesi hem de takımına kazandırdığı golle dünkü maçta en çok alkışı hak eden ismiydi. Geçtiğimiz sezon özellikle üç büyüklere karşı attığı kritik gollerle dikkat çeken İskender, dün gece adeta 'beni alın' dedi. 
<p>Hayal kırıklığı
<p>Ferrari, nerede duracağını bilemedi
<p>Siyah-Beyazlıların İtalyan futbolcusu Ferrari, yaptığı kademe hatalarıyla Büyükşehir Belediyespor'un etkili kontrataklarına zemin hazırladı. Beşiktaş'ın yediği ilk golde İskender'e, ikinci golde de İbrahim'e asist yaparcasına yerini kaybetti ve mağlubiyetin hazırlayıcısı oldu. 
<p>Kırılma anı
<p>Gösterilmeyen kırmızı kart
<p>Maçın 4. dakikası... Ersan'ın uzun pasında Holosko hareketlendi. Mehmet topa eliyle müdahale ettiği için sarı kart gördü. Beşiktaşlılar, müdahalenin ceza sahası içinde olduğunu ileri sürerken bazıları ise son adam pozisyonundaki Mehmet Yılmaz'ın kırmızı kart görmesi gerektiğini savundu. </p>
</p></p></p></p></p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1018684), [web.archive.org (arşiv bağlantısı)](http://web.archive.org/web/20101022005249/http://www.zaman.com.tr:80/yazar.do?yazino=1018684)
