# Süper Lig renklendi

*Ali Aydın 2010.11.16*

<td class="news-spot">
<p>Spor Toto Süper Lig'de, 2010-11 sezonunun 12. haftası sonunda bir ilk yaşandı. 'Üç büyükler' olarak nitelendirilen Fenerbahçe, Beşiktaş ve Galatasaray lig tarihinde ilk kez 12. hafta sonunda ilk 4 sırada yer alamadı. 9 maçta sadece 15 gol atılması ve 18 takımın 9'unun gol sevinci yaşayamaması ise düşündürücüydü.</p>
<p><p> Haftanın maçı Bursa'daydı. Geçen hafta liderlik koltuğunu Timsah'tan devralan Trabzonspor, rakibini bu defa deplasmanda mağlup edince hem 6. maçında 6. galibiyetini aldı hem de Yeşil-Beyazlılara ilk mağlubiyetini yaşattı. Şampiyonlar Ligi'nde mücadele etmeye başladığından bu yana gözle görülür bir düşüş yaşayan Bursaspor'un son haftalardaki beraberlik serileri, bu yenilgiyi işaret ediyor gibiydi. Yoğun maç trafiği ve bünyesindeki sorunlar, her kulüpte yaşanabilecek olumsuzluklar. Umarız çabuk aşarlar.
<p> Trabzonspor'un bu sene farklı bir duruşu var. Yaşadığı krizlerden düne kadar çok fazla etkilenen Bordo-Mavililer, saha dışı olaylarla yaşayabileceği sarsıntıyı çok hafif atlattı. Yönetimden istifalar, Teofilo'nun durumu gibi olumsuzluklardan etkilenmeyen Karadeniz temsilcisi, bu süreçte oynadığı 5 önemli maçtan 4 galibiyet ve 1 beraberlik çıkarttı. Kayserispor'la yenişemeyen Trabzonspor; Bursaspor, Fenerbahçe, Galatasaray ve Beşiktaş'ı devirdi. Hiç kuşkusuz Trabzonspor ligin en rahat takımı. Devamlılığı ne kadar olur bilinmez: Ancak bu takım ve Trabzon şehri için Şenol Güneş önemli bir faktör. Yedek kulübesindeki 2 futbolcuyu düşünmezsek Trabzonspor'un kadrosunda Trabzon doğumlu isim yok. Engin Baytar'ın da Almanya'da dünyaya geldiğini hatırlatalım. Bu ekibin Trabzon kültürlerini maç sonu hep birlikte sahada yansıtması çok şey ifade ediyor. Bir takımın, kentiyle birleşmesinin fotoğrafını iyi çekebilirseniz, bu fotoğrafa vesile olanları çok iyi görebilirsiniz.
<p> Kayser, Şota'yla yakaladığı çıkışını devam ettiriyor. Ligde ikincilik koltuğuna oturan takımın, Cangele gibi önemli bir silahtan yoksun oynamasını göz ardı etmemek gerekiyor. Trabzon'un yakaladığı ekip ruhunu, Kayseri de Şota ile başardı. Futbolumuzun bu renklere çok ihtiyacı var. Ve elbette İstanbul B. Belediye. Mütevazı başkanı ve teknik kadrosuyla bir istikrar örneği. Daha doğrusu, güvenin, dik duruşun, planlamanın, mütevazı kimliğin istikrarlı sonuçları getiren örnek bir takımı Belediyespor. Ligin en az taraftarına sahip bu takım, puan sıralamasında 4. ve başarılarının daimi olacağına inancım tam. Futbolumuzda farklı, örnek alınacak güzel bir kulüp.
<p> F.Bahçe'nin, çıkışa geçtiği dönemde Gaziantep deplasmanında puan kaybetmesi birçoklarınca garipsendi. Önde olduğu karşılaşmayı, mağlup olarak kapatması Sarı-Lacivertlilerin hem 1 basamak geriye düşmesine hem de liderle puan farkının 8'e çıkmasına yol açtı. Gaziantep'in etkili oynadığı bir gerçek; ancak Kanarya'da sakat olan Emre'nin liderlik vasfının ne kadar önemli olduğu bir kez daha ortaya çıktı. Sakatlıklardan dolayı işler iyi gitmiyor, bakalım Aykut Kocaman bu süreçten en az hasarla çıkmayı başarabilecek mi? Beşiktaş, sanki içten içe eriyor ya da eritiliyor. Bu hafta hatalı verilen penaltı kararıyla G.Birliği ile dış sahada oynadığı maçı kazandılar. Fakat Kartal'da Querasma ile Guti her nedense ayrı yere konuluyor. Bu da ekipteki futbolcuların dengesini bozuyor. Sakatlıklardan kurtulmaya başlayan Beşiktaş, iç dengelerini tekrar oturtmaya başladığında tekrar hızlı bir çıkış yakalayacak takımların başında geliyor.
<p> Galatasaray ise en çok fırtına yaşayan ve bir süre daha zor günlerin beklediği bir kulüp. Ali Sami Yen'deki Manisaspor yenilgisi, çağdaş bir tepkiyle protesto edildi. Maçın son dakikalarında sırtlarını sahaya dönen taraftarlar, yönetimi istifaya davet etti. Sportif başarıların sahaya yansıtılamaması şüphesiz tribünleri mutsuz ediyor. Lakin Arda, Baros, Mustafa Sarp hatta Kewell gibi önemli oyuncuların sakatlıkları göz ardı edilmemeli. Ayrıca Hagi'den şimdilik Şenol Güneş'in başarısı beklenmemeli. Biraz sabır çok şeyi çözecek. Kasımpaşa ligdeki ilk galibiyetini aldı. Manisaspor büyük takımlar karşısındaki üstünlüğünü devam ettiriyor. Gaziantepspor, Tolunay Kafkas ile yeni oyun sistemini kısa sürede hayata geçirirken, hızla yukarılara koşuyor. Lig uzun bir maraton ve her an her şey ters-yüz olabilir.
<p> Hakemler ise kartlarda geride bıraktığımız hafta yine tutarsızdı. Bazıları formaların rengine göre karar vermeye başladı. UEFA hakem kurulundan yardımcı hakemlere ders vermek için getirtilen eski yardımcı hakem, bizimkilerin balansını darmadağın etti! Bursa'da FIFA yardımcı hakemi Cem Satman, 1 metre geriden çıkan Burak'ın attığı golü iptal etti. Aynı maçta Muhittin Gürses rakipten gelen geri pasla buluşan Ozan İpek'ı ofsaytla cezalandırdı. Konya'da FIFA yardımcı hakemi Tarık Ongun, 1 metre ofsaytta bulunan oyuncunun koşup topu almasına 'devam' dedi. Bunlar aday hakemlerin bile yanılgıya düşmeyeceği net pozisyonlar. MHK Başkanı Oğuz Sarvan ve yardımcısı Yüksel Okçuoğlu bu pozisyonlar için ne düşünürler bilemem; ancak aldıkları mazlum 'ah'ları var mı diye düşünmeliler!</p>
<a href="http://web.archive.org/web/20101130064501/mailto:aliaydin@zaman.com.tr">
</a></p></p></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1053381), [web.archive.org (arşiv bağlantısı)](http://web.archive.org/web/20101130064501/http://zaman.com.tr/yazar.do?yazino=1053381)
