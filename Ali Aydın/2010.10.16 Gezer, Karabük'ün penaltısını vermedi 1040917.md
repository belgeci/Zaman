# Gezer, Karabük'ün penaltısını vermedi

*Ali Aydın 2010.10.16*

<tr><td class="metin" colspan="2" style="padding-top: 20px; padding-left: 5px; ">Süper Lig'in başarılı isimlerinden Bünyamin Gezer, dün gece her zamanki performansının biraz gerisindeydi. Gösterdiği sarı kartlar doğruydu.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Ancak 87. dakikada Emenike'nin İbrahim Öztürk'ün ayağına topu alma şansı yokken kasıtlı olarak basması rakibinin sağlığını tehlikeye sokan hareketti. En azından bir sarı kartı gerektiriyordu. 13. dakikada Karabükspor lehine çaldığı penaltı pozisyonunda Turgay ile Yasin'in birbirini tutması var. Bu kararlar beklentilere yol açıyor. Bu pozisyonda penaltı çalınır mıydı, çalınmaz mıydı, tartışılabilir, ancak çalınmasa daha doğru olurdu. 58. dakikada Vederson, kendi ceza alanı içinde kolu doğal konumunda değilken top yerden sıçrayıp kendi gövdesinin yanına doğru havalandığında doğal durumda olmayan diğer kolu da topa doğru hareketlendi. Refleks diye düşünülebilir. Böyle dahi olsa el topa gittiğinden penaltı kararı verilmesi gerekirdi. 90. dakikada Vederson'un pozisyonuna benzer pozisyon bu defa Karabükspor ceza alanı içinde Deumi ile yaşandı. Bu pozisyonda Deumi'nin iki kolu havada iken yani kolları doğal konumunda değilken havalanan topta Bursaspor penaltı bekledi. Burada top Deumi'nin göğsüne çarptığından 'devam' kararı doğruydu. Ancak top Deumi'nin eline çarpsa bile penaltıyı gerektiren bir hareketti.
<p><b>Maçın adamı</b>
<p>Cernat attı ve çıktı. Şanssız şekilde sakatlanarak fibula kemiği iki yerinden kırılan Florin Cernat, arkadaşlarını yalnız bırakmasına rağmen biri penaltıdan iki şık gole imza attı. Son üç haftada 4 gol atan Cernat, Karabük'ün namağlup Bursa karşısında 1 puan almasında büyük rol oynadı. Futbolcunun ilk yarıyı kapattığı açıklandı.
<p><b>Hayal kırıklığı</b>
<p>Batalla sahada gezindi durdu. İstanbul Büyükşehir Belediyespor ile golsüz berabere kaldıktan sonra büyük eleştirilere maruz kalan Bursaspor, dün de Karabük karşısında 2 puan yitirdi. Yeşil-Beyazlıların başarılı futbolcusu Batalla, dün gece orta sahada hiçbir varlık gösteremedi.
<p><b>Kırılma noktası</b>
<p>Gezer'den çarpma kararı! Dakika 58... Maç 2-2... Bursasporlu Vederson'un, kendi ceza alanı içinde topa elle dokunması net bir penaltıyı gerektiriyordu. Ancak maçın hakemi Bünyamin Gezer bunu çarpma olarak değerlendirince Karabükspor'un sahadan galibiyetle ayrılma ihtimalinin önüne geçti.</p>
</p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1040917), [web.archive.org (arşiv bağlantısı)](http://web.archive.org/web/20101017014620/http://zaman.com.tr:80/yazar.do?yazino=1040917)
