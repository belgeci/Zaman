# Guti'nin ilk sarı kartı tartışmaya açık

*Ali Aydın 2010.12.11*

<td class="columnist-detail">
<p>Bünyamin Gezer, maça gergin başladı. Bu hali de 90 dakikanın sonuna kadar devam etti. Bu durumu kendisine çok hatalı kararlar verdirebilirdi; ancak Guti'nin ilk sarı kartı görmesine yol açması dışında sonuca etki etmeyecek düdükler çaldı. K</p>
<p><p>Kırılma anında belirttiğimiz gibi 28. dakikada Guti'nin ilk sarı kartı gördüğü pozisyon biraz tartışılır. Bu bölüme kadar kendisine sürekli taktiksel fauller yapılan Guti, bu dakikada yine kendisine yapılan faul beklentisinin hakem tarafından görülmemesine sinirlendi ve yerde iken rakibine tekme savurdu.
<p>Burada İspanyol yıldız direkt kırmızı kart da görebilirdi; ama hakem sarı kart tercihi yaptı. Bu kart kabul edilebilir; ancak Guti, sürekli faul yapıldığından adaleti kendisi adına sağlayamamanın inançsızlığı içerisine girdi. Guti, 38'de da bu dakikaya kadar kart gerektirmeyen birkaç faul daha kendisine yapıldığı için yanlış bir tercihe girdi. Kendisine yapılan faullerde rakip futbolculardan hiç kimse sarı kart görmeyince sinirlendi ve 'Ben görüyorum da onlar neden görmüyor?' tepkisiyle rakiplerine el işareti yaparak kart istedi. Bunun sonucunda ikinci sarı karttan oyun dışında kaldı. Bir hatası da 50. dakikada Veysel Sarı'nın Ernst'e yaptığı faul sonrasında Veysel'e çıkmayan sarı karttı. Çünkü Necip, aynı hareketten dolayı sarı kart görmüştü.
<p><b>Maçın adamı: Tello oyuna girdi, Es Es coştu <br/>
</b>Beşiktaş'tan Eskişehirspor'a giden Tello, dün gece oyuna girdikten sonra takımına olumlu yönde katkı sağladı. Yaptığı iki asisti de golle neticelenen başarılı futbolcu eski takımını üzerken, Es Es'in 30 yıllık Beşiktaş galibiyeti özleminin sonlanmasında büyük rol oynadı.
<p><b>Hayal kırıklığı: Guti, profesyonel olamadı! <br/>
</b>Kara Kartal'ın hücum ataklarındaki önemli ismi 38. dakikada sanki bile bile kendini oyundan attırdı. Yaptığı hareketin sarı kartı gerektirdiğini bilecek kadar profesyonel olması gereken oyuncunun soyunma odasına gitmesi, Siyah-Beyazlı ekibin hücum gücünü çok zayıflattı ve mağlubiyete kapı araladı.
<p><b>Kırılma noktası: Her şey iyi giderken...
<br/>
</b>Dakika 38. Karşılaşma golsüz devam ediyor. Beşiktaş, Eskişehirspor kalesinde pozisyonlar üretiyor. Ve Guti, hakeme, 'Beni at' dercesine 'kart göster' işareti yapıyor. Bünyamin Gezer de bu isteğe uyup oyuncuyu soyunma odasına yolluyor. Kartal'ın oyun sistemi bozuluyor ve sahadan 2-0 mağlup ayrılıyor.</p>
<a href="http://web.archive.org/web/20101212003014/mailto:aliaydin@zaman.com.tr">
</a></p></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1063696), [web.archive.org (arşiv bağlantısı)](http://web.archive.org/web/20101212003014/http://www.zaman.com.tr:80/yazar.do?yazino=1063696)
