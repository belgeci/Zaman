# Gezer, stresli maçta otoriter davrandı

*Ali Aydın 2010.03.27*

<tr><td class="metin" colspan="2" style="padding-top: 20px; padding-left: 5px; ">Lider olan Anadolu takımlarının en büyük handikapları böylesine maçlardır.</td></tr><tr><td class="metin" colspan="2" style="padding-top: 20px; padding-left: 5px; "><p>Büyük takımlara karşı üst düzeyde futbol kalitesiyle mücadele eden yükselişteki ekipler, kendi ayarında veya daha alt seviyedeki rakiplerine karşı motive olamıyorlar. Hakem Bünyamin Gezer, stresli liderin maçında her şeyden önce otoriter kimliğini sahaya yansıttı. Pozisyonları yakından takip ederek doğru kararlar verdi. Oyunu kesmedi, avantajı uygulayarak kalecilerin rahat şekilde kontrol ettikleri toplarda kalkan ofsaytları 'gördüm' işareti vererek devam ettirdi.
<p> 34. dakikada Turgay Bahadır'ın penaltı beklentisiyle kendini yere atmasından dolayı gördüğü sarı kart doğruydu. Ancak 49'da bu defa İBB'li İskender, aynı hareketten sarı kart görmeliydi. 57'de Ali Tandoğan'ın pozisyonda gördüğü sarı kart bariz gol şansı olarak da değerlendirilip kırmızı olmalıydı. Maçtaki penaltı beklentilerinin devam kararları doğruydu. Özellikle ikinci yarıda maçın tempolu geçmesi, stresi de beraberinde getirdi. Toplam 6 sarı kartın, 5 tanesinin ikinci yarıda gösterilmesi, strese dayalı oyunda yerinde ve doğru kartlardı.
<p>1 No'lu Yardımcı Hakem Serkan Akarca: Maçın özellikle ilk 10 dakikasında ve devamında kaldırdığı tüm ofsayt bayrakları doğruydu. Çağdaş yardımcı hakemliğini sahaya yansıtan isimdi.
<p>2 No'lu Yardımcı Hakem Mehmet Metin: Fiziki görüntüsü ve soğukkanlı beden dilini pozisyonlardaki yorumlarıyla bütünleştiren Mehmet Metin, dün akşamın çok başarılı ismiydi.?ali­ay­din@za­man.com.tr<br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=966283), [web.archive.org (arşiv bağlantısı)](http://web.archive.org/web/20100407014056/http://www.zaman.com.tr:80/yazar.do?yazino=966283)
