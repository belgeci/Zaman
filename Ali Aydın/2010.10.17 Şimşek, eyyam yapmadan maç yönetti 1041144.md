# Şimşek, eyyam yapmadan maç yönetti

*Ali Aydın 2010.10.17*

<tr><td class="metin" colspan="2" style="padding-top: 20px; padding-left: 5px; ">Bir maçın bu kadar zevkli bu kadar hızlı ve gollü geçmesinde bir hakemin bu kadar fazla katkısı olabilirdi.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p> Barış Şimşek, sahaya her şeyden önce uzun zamandan beri özlenen ve hakemde var olması gereken adaleti, cesareti ve eşitlik ilkesini eyyam yapmadan güç gösterisine taşımadan sahaya yansıtan isimdi. Sertliğe prim vermeden ancak futbolcuların sağlığını koruma adına aşırı sertliğe kaçabilecek hamlelere anında müdahale ederek çok yerinde kartlar çıkardı. Hatta bu kartları oyunun hızının kesilmemesi adına Tabata'nın gördüğü ikinci sarı kart, Eren'in gördüğü ilk sarı kartın ne kadar önemli olduğunu göstermiş oldu. Eren'in ve Tabata'nın oyun dışı kalmasındaki iki sarı kart da doğruydu. Beşiktaş'ın rakip ceza alanı içinde Makukula ve Yiğit İncedemir'in eline çarpan toplarda 'devam' kararları da doğruydu. Beşiktaş'ın yediği ikinci gol ise tartışılabilir bir ofsayt pozisyonu idi. Burada defans ofsayt için çıkıyor, rakip de hücum için bir geçiş anında topla buluşuyordu. Ancak çağdaş futbolda böylesine pozisyonların devam ettirilmesi doğru bir karardı. 90+2'de Bobo'nun ofsayt gerekçesiyle iptal edilen golündeki iptal kararı doğruydu.
<p><b>Maçın adamı</b>
<p>Murat Erdoğan'ı alkışlamak gerek Manisaspor'un başarılı futbolcusu Murat Erdoğan, Simpson'la beraber takımını iyi organize ederek Manisaspor'un galibiyetinde başrolü oynadı. Tecrübesiyle orta alanı toparladı, klas paslarıyla Beşiktaş defans elemanlarını zorda bırakmasını bildi. Alkışı fazlasıyla hak etti.
<p><b>Hayal kırıklığı</b>
<p>Hakan saç baş yoldurdu Beşiktaş'ın genç file bekçisi Hakan Arıkan, dün akşam kendisine yakışmayacak bir performans ortaya koydu. Belki de kariyerinin en acemi oyununu ortaya koydu. Manisaspor'un ikinci golünde çok basit bir hata yapan Hakan Arıkan, kendisini destekleyen tribünlerden dün ilk kez tepki aldı.
<p><b>Kırılma noktası</b>
<p>Ömer Aysan'dan kritik müdahale
<p>Dakika 39... Skor 1-1... Manisaspor'un defans oyuncusu Ömer Aysan, Ernst'in vuruşunda boş kaleye giden topu çizgiden çıkardı. Başarılı defans oyuncusu bu kurtarışla hem takımının mağlup duruma düşmesini engelledi hem de arkadaşlarını motive etti. 
<p></p>
</p></p></p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1041144), [web.archive.org (arşiv bağlantısı)](http://web.archive.org/web/20101017222348/http://www.zaman.com.tr:80/yazar.do?yazino=1041144)
