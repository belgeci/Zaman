# MHK'nın yeni talimatları çok tehlikeli

*Ali Aydın 2011.01.21*

<td class="columnist-detail">
<p>Süper Lig'de sezonun ikinci bölümü için seminerde buluşan hakemlere önemli talimatlar verildi. Bunlardan biri algılanamayacak, önemli ve büyük tartışmaları beraberinde getirebilecek bir uygulama. "Açık bir şekilde söz ve/veya hareketle itiraz eden teknik direktörler ihraç edilmeli." talimatı işlerlik kazanmada büyük sorunlara yol açacak.</p>
<p>
<div id="haberMetinDiv">
<p>Süper Toto Süper Lig ile Bank Asya Birinci Lig'de ikinci yarı, bugün ve yarın oynanacak maçlarla başlıyor. Zorlu geçmeye aday maraton öncesi her takım, kendi hedefleri doğrultusunda hazırlandı. Sezonun ikinci bölümü için seminerde buluşan hakemlere de önemli talimatlar verildi. Bunlardan biri algılanamayacak, önemli ve büyük tartışmaları beraberinde getirebilecek bir talimat.
<p>Saha içi ve dışında hakemlere yapılan itirazları bitirmek ve hakemlerin otoritelerinin sarsılmasına son vermek adına verilen bu talimatlar, cesaretle uygulanabilirse, birçok teknik adamın canı yakacak. Bu noktada MHK'nın yani Oğuz ve Yüksel Bey'in hakemin verdiği kararın arkasında durması gerektiğinin altını çizmek gerekiyor. Hakemlerden kararlılıkla uygulaması istenen ve özellikle denetlenileceği vurgulanan talimatlar şöyle:
<p>Futbolculara yönelik sarı kart:
<p>Jest ve mimiklerle (kötü bir beden diliyle), hakem ve yardımcı hakem kararlarını protesto etmek.
<p>Hakeme, yardımcı ve 4. hakeme doğru koşarak isyan etmek,
<p>Hakem ya da yardımcı hakemin etrafını sararak toplu itiraz etmek ki burada en az 1 kişi kart görecek. (4. hakeme yapılabilecek bu tür itirazlarda karta gerek duyulmamış.)
<p>Sözle ya da hareketle rakip için sarı kart istemek. (Önceden rakip için sözle sarı kart istemek pek uygulanan bir yöntem değildi.)
<p>Futbolculara yönelik kırmızı kart:
<p>Hakem ya da yardımcı hakeme centilmenlik dışı bir fizikî temasta bulunmak. (Burada da 4. hakem tanımlanmamış.)
<p>Teknik direktörler için hakemlere verilen talimatlar:
<p>Açık bir şekilde söz ve/veya hareketle itiraz eden teknik direktörler ihraç edilmeli.
<p>İşte bu talimat, ilginç ve bir o kadar da tehlikeli. Hakem tecrübesinden tutun, maçın zorluk derecesi, sahadaki şartlar, skor, o anki atmosfere kadar her şeyin göz önünde bulundurulup karar verilmesinin önünü kapatan, net çizgilerle belirleyen bir talimat bu. Önceleri teknik sorumlu, yedek kulübesini çizgiyle sınırlandırılan alanda taktiğini verip hemen yerine, yani yedek kulübesine dönmek zorundaydı. Artık futbol tüm dünyada hızlı oynanan ve teknik heyetin her an oyuna aktif bir şekilde müdahalesini gerektiren bir yapıya geldi. Bu durumda tabiî ki bazı tepkiler olacak.
<p>Sınırlarını hakemler zaten zorluyor ve son noktaya kadar durumu kontrol almaya çalışıyorlardı. En son noktada teknik direktörün oyun alanı dışına çıkartılması kararını veriyorlar zaten. Doğal tepkiyle kalan hareketlerin yukarıda tanımlanan boyutlara getirilmemesi durumlarında, verilen bazı tepkilerin bir anlamda hoşgörüyle kabul edilmesi kabul edilebilir düzeydeydi. Verilen bu kesin talimat ise oturmuş sistemi yerle bir edebileceği gibi karar vereceklerin kafalarını da karıştırabilir.
<p>Bu konuda inşallah büyük sorunlar yaşanmaz. Umuyoruz ki hak edilmeyen eleştirilere, hakarete varan söylemlere ve disiplin/tahkim kurullarına kadar gidebilecek bir sürecin yolunun açılmaması için teknik direktörler bu talimatı iyi anlamıştır. Bu talimatların net bir şekilde işlerlik kazanması için ya da ilk yarıda böylesine tavır ve davranışların cezasız kalmasının temel sebebinin MHK atamalarının verdiği imaj olduğunun altını çizmek gerekiyor. "Hata yapana maç veriyoruz." diyerek tekmeleri 'es' geçenlere, kasıtlı kemik kırmaya teşebbüs edenlere, yanlış penaltı ve önemli kararlar verenlere tekrar maç verip ödüllendirmek, diğer hakemler arasında ve toplumda yanlış intibalara yol açıyor.
<p>Sonuç olarak bu talimatların saha içinde uygulanmasında farklı kararlara şahit olacağız. Takımlara ve futbolcu isimlerine göre davranılacağını da göreceğiz. Maçları, eşitlik, adalet ve cesaret duygularından yoksun yöneten hakemlere ve sonrasında bu hakemlerin neye göre ödüllendirileceğine ya da cezalandırılacağına tanık olacağız. Kesin olan bir şey varsa bu talimat, hakemler tarafından (alt ligler hariç), istenilenin aksine önceki haftalar ve sezonlar gibi uygulanacak. Hakem talimat gereği verdiği bir karar sonrası, arkasında yöneticisini göremezse, idarecisinin maç atama kriterlerini ve duruş şeklini çok iyi kavrar ve idrak eder.
<p>İşte bütün sorun burada. En azından hakemler kanı olarak böylesine bir mesaj alıyor ve bazı önemli kararları veremiyorlar. Dileriz ki sezonun ikinci yarısı için verilen bu talimatlar tam olarak uygulanır. Hata yapma dışında, adalet terazisi herkes için dengeli konumunda kalır... </p></p></p></p></p></p></p></p></p></p></p></p></p></p></p></p></div>
</p>
<a href="http://web.archive.org/web/20110121183709/mailto:aliaydin@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1082020), [web.archive.org (arşiv bağlantısı)](http://web.archive.org/web/20110121183709/http://www.zaman.com.tr:80/yazar.do?yazino=1082020)
