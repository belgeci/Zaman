# Özkan'ı ligde de görmek isteriz!

*Ali Aydın 2010.01.18*

<tr><td class="metin" colspan="2" style="padding-top: 20px; padding-left: 5px; ">Süper Lig'de fazla şans bulamayan genellikle Bank Asya 1. Ligi'nde düdük çalan Hakan Özkan'a, dün gece fazla iş düşmese verdiği kararlar ve yaptığı yorumlarda başarılı bir performans sergiledi.</td></tr><tr><td class="metin" colspan="2" style="padding-top: 20px; padding-left: 5px; "><p>Oyunu iyi takip eden Özkan, çok koştu ve iyi yer aldı. Futbolcularla iletişimi güzeldi. Fazla düdük çalmayarak oyunun hızlı oynanmasına katkı sağladı. Yardımcı hakemleriyle diyaloğu üst düzeydeydi. Emre Çolak'ın serbest vuruşla attığı golde vuruş sırasında barajdaki oyuncunun topa elle müdahalesini kesmeyerek neticeye tesir etmemesi örnek bir uygulamaydı. Çünkü bu pozisyonda gol olmasa, dönüp direkt serbest vuruşla oyunun başlaması gerekiyordu. Yani bekle-gör uygulamasını avantaj ile birleştirdi ve acele etmeyerek mükemmel bir karar verdi. Hakan Özkan, aslında böylesine başarılı maçları çıkartabilecek kıvamda bir hakem. Ancak zaman zaman aldığı Süper Lig maçlarında her nedense bu performansını yakalayamaması anlaşılır gibi değil. Özkan, dün akşamki maçta kendine olan güvenini de kazanarak başarılı bir görüntü çizdi. Yardımcı hakemler de başarılıydı. G.Saray aldığı bu sonuçla beraber çeyrek finale yükseldi. Daha da önemlisi, Teknik Direktör Rijkaard'ın örnek teşkil eden gençleri kazanma operasyonu yerindeydi. Denizli Belediyespor da fizik olarak iyi bir takım görüntüsünün yanına 2. Lig kategorisi olarak da takım oyununu pozitif yönde oynaması başarılıydı.?
<p><b>Maçın adamı</b>
<p>Türk futboluna bir yıldız geliyor
<p>Teknik Direktör Frank Rijkaard'ın gençleri kazanma projesi ilk meyvelerini vermeye başladı. Bunun en güzel örneğini dün gece Sarı-Kırmızılı takımın altyapısında forma giyen Emre Çolak gösterdi. Yetenekli futbolcu, oynadığı futbol ve attığı iki golle yıldız adayları arasında olduğunu gösterdi.
<p><b>Hayal kırıklığı</b>
<p>Nonda gençlerin önünü açtı!
<p>Orduspor karşısında oyuna girdikten sonra iki gol atan dün akşam da aldığı tüm paslarda topu ezen Nonda, gol vuruşlarını yapamadı. Paslarda dahi acemilik çeken golcü oyuncu, Denizli Belediyespor karşısında gününde değildi. Aldığı paslarda dahi topa hakim olmakta zorlandı.
<p><b>Kırılma anı</b>
<p>Güç dengesizliği maçı kopardı
<p>Kırılma anları genellikle maç içerisinde olur. Ancak dün akşam bir tarafta 2. Lig'de mücadele eden bir ekip diğer yanda ise dünya devleriyle boy ölçüşen G.Saray vardı. Aşırı derecede ortada olan bu güç dengesi zaten karşılaşmanın başından itibaren kırılma anı gibi görünüyordu.<br/></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=941628), [web.archive.org (arşiv bağlantısı)](http://web.archive.org/web/20100125020300/http://zaman.com.tr:80/yazar.do?yazino=941628)
