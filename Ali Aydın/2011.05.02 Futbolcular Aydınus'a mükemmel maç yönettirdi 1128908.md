# Futbolcular Aydınus'a mükemmel maç yönettirdi

*Ali Aydın 2011.05.02*

<td class="columnist-detail">
<p>Her şeyden önce şunu söyleyelim; bir maç, oynayanlar için karşılıklı olarak bu kadar iyi niyetli ve saygılı olur.</p>
<p>
<div id="haberMetinDiv">
<p>Futbolcu kardeşlerimi bundan dolayı kutlamak isterim. Böylesine bir maçta bir hakemin de oyuna bu kadar güzel katkısı olabilirdi. Fırat Aydınus, bilhassa oyunu bozacak düdüklerden kaçındı. Böylece önemsiz faulleri değerlendirmeyerek görsellik ve tempo adına topun oyunda fazla kalmasını sağladı. Maçtaki tek kart ise gerekli bir karttı. Bu kartlık pozisyonun dışında çok az düdük çalındı. Futbolcuların kendini gereksiz yere atmaması rakibine saygılı davranması dün geceki oyunun en büyük özelliğiydi. Sonuç olarak Fenerbahçe ve Trabzonspor'un şampiyonluk adına son haftalardaki mücadelelerinde aslına bakarsanız her şeyin olabileceği bekleniyor. Ancak 'kazanmak her şeyden önemlidir' öngörüsüne karşı dünkü maçtaki 'iyi oyun da önemlidir' tezi öne geçti. Trabzonspor maçını izleyemeyenler için de şöyle söylemek gerekir: Trabzonspor-G.Antep mücadelesi de F.Bahçe maçı gibi hem gollü, hem keyifliydi.
<p>1 No'lu yardımcı hakem Serkan Ok: Tecrübeli FIFA yardımcı hakemi Serkan Ok, dün gece çok başarılıydı. 2 No'lu yardımcı hakem Alex Taşçıoğlu: Alex Taşçıoğlu da dünkü karşılaşmada görevini eksiksiz yerine getirenlerdendi. 
<p><b>Maçın adamı</b>
<p>Stoch'tan geciken resital
<p>Oyuna sonradan girse de son haftalarda yükselen bir form grafiği sergileyen Stoch, dün uzun bir aradan sonra hak ettiği ilk 11'deydi. Maçın hemen başında attığı şık golle takımını rahatlatan Slovak yıldız, oyundan çıktığı ana kadar yaptığı ince asistler ve mücadelesiyle geceye damgasını vurdu.
<p><b>Hayal kırıklığı</b>
<p>Holosko'nun sadece adı vardı
<p>Beşiktaş'tan Belediyespor'a gelen Filip Holosko, dün gece takımının hücum hattına hiçbir katkı sağlayamadı. Topla çok az buluştu ve buluştuğu anlarda da yaptığı cılız vuruşlarla rakip kaleyi hiç korkutmadı. Abdullah Avcı da Slovak oyuncuya 90 dakika dayanamadı.
<p><b>Kırılma noktası</b>
<p>Alex'in kafa golü Belediye'yi bitirdi
<p>Dakika 45... F.Bahçe, Stoch'un erken golüyle öne geçmesine rağmen bir türlü iki farklı sonuca ulaşamıyordu. Hatta ilk yarı 1-0 bitti bitecek derken sağ kanatta nefis çalımlarla akan Gökhan Gönül, Allex'e adeta adrese teslim bir orta yaptı. Kaptan da bu güzel asisti tabelaya yazdı.</p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1128908), [web.archive.org (arşiv bağlantısı)](http://web.archive.org/web/20110503043843/http://www.zaman.com.tr:80/yazar.do?yazino=1128908)
