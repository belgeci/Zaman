# Mazic'in yorumları yerindeydi

*Ali Aydın 2011.10.21*

<td class="columnist-detail">
<p>Karşılaşmanın Sırp hakemi Milorad Mazic, dün gece başarılı bir maç yönetti.</p>
<p>
<div id="haberMetinDiv">
<p>Eleştirilecek tek yönü Sivok ve kaleci Cenk'e gösterdiği sarı kartlar idi. Sivok'u daha önce uyarmamıştı, kaleci Cenk de alışılagelmişin dışında fazla vakit çalma isteğinde değildi. Her ne şekilde olursa olsun Sırp hakem, pozisyonlara hakimdi. Maç içi yaptığı faul yorumlamaları örnekti. Özellikle ikili mücadelelerde dikkatliydi. Futbolcuların kendisine sırtı dönük olan pozisyonlarda meydana gelen kolların rakibin yüzleriyle birleşmesinde doğru yorumlar yaptı. Mazic, maç içinde aldığı güzel yerlerle oyunu bütünüyle kontrolü altına almasını bildi. Futbolda duraklama dakikalarının ne kadar önemli olduğu bir kez daha ortaya çıktı. İlk yarının ve ikinci devrenin bittiği anlarda oyuna eklenen en az süre ve bunun devamı tamamen hakemin yetkisinde. Dikkat ederseniz oyunun son bölümüne en az 3 dakika ilave edildiği belirtildi. Beşiktaş ise golü 93 dakikayı 38 saniye geçe yedi. Yani 3 dakika uzatma bittiği anda işte o en az denen süre devreye girince 38 saniye geçe golü yemiş oldu. Burada duraklamalardaki 3 dakika içinde olan oyunun durduğu anlar da devreye girdi. Bu da kurallar gereği hakem için doğru bir yaklaşımdı. 
<p>
<p><b>Maçın adamı</b>
<p>Garmash, üç puanı getirdi.
<p>Dinamo Kiev'in orta sahasında görev yapan Denis Garmash, maçın duraklama dakikalarında attığı golle takımına 3 puanı kazandırdı. Garmash, müsabaka boyunca Siyah-Beyazlı defansa da zor anlar yaşattı. Orta alanda kazandığı topları forvetlerine servis etmedeki başarısıyla da dikkat çekti.
<p><b>Hayal kırıklığı</b>
<p>Ernst, mumla aranıyor. 
<p>Sezon başından bu yana Süper Lig'de fazla forma şansı bulamayan Fabian Ernst, maç eksiği olduğunu dün gözler önüne serdi. Dinamo Kiev önünde hiçbir varlık gösteremeyen Alman futbolcunun performansı, "Carvalhal, Ernst'e neden forma vermiyor?" eleştirilerine bir anlamda cevap oldu.
<p>
<p><b>Kırılma noktası</b>
<p>Dudu'nun oyuna girişi.
<p>Dinamo Kiev'in 19 yaşındaki forveti Dudu Perreira, kariyerindeki ilk Avrupa maçında oyuna girdikten sonra takımını ateşledi. Brezilyalı hücumcu, gol yollarında Dinamo Kiev'e büyük katkı sağladı. Onun çabaları sonucu Kiev, duraklama dakikalarında korner kazandı ve köşe atışından golü buldu.
<p></p></p></p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1193154), [web.archive.org (arşiv bağlantısı)](http://web.archive.org/web/20111107042631/http://www.zaman.com.tr:80/yazar.do?yazino=1193154)
