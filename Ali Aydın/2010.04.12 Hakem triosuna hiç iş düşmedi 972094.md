# Hakem triosuna hiç iş düşmedi

*Ali Aydın 2010.04.12*

<tr><td class="metin" colspan="2" style="padding-top: 20px; padding-left: 5px; ">Kuddusi Müftüoğlu golü çok, ancak ihlallerin az olduğu müsabakada rahattı.</td></tr><tr><td class="metin" colspan="2" style="padding-top: 20px; padding-left: 5px; "><p>Çok koştu, iyi yer aldı, pozisyonları doğru yorumladı. Gösterdiği sarı kartlarda haklıydı. Önceden attığı deparlarla yer alarak pozisyonları iyi süzdü. Tartışılabilecek tek pozisyon 7. dakikada Diyarbakırspor ceza alanı içinde yaşandı. Bu bölümde Lucas Neill ile Bebbe, birbirlerini çekti. Pozisyonun başlangıcında Neill ve Bebbe birbirini çekerken, devamında Bebbe'nin rakibine müdahalesi devam etti gibi göründü. Fakat Kuddusi Müftüoğlu, tam önünde cereyan eden bu olayda görüş açısı çok iyiyken 'devam' kararı verdi. Bu tamamıyla hakemin yorumlamasını gerektiren bir andı. Müftüoğlu 'devam' diyerek bence doğruyu yaptı. Dünkü karşılaşma herhalde bu sezon Turkcell Süper Lig'deki sonucu tahmin edilebilen belki de tek maçtı. Çünkü sezon başında ve son 5 haftaya kadar çok iyi bir performans sergileyen Diyarbakırspor'da futbolcular habersiz bir şekilde takımdan ayrılmıştı. Bu da moralleri ve takım performansını olumsuz yönde etkilemişti. Bu arada dün galip gelen G.Saray, şampiyonluk yarışına yeniden katıldı. Sarı-Kırmızılı takımın taraftarının protestosu ise çağdaş ve kabul edilebilir bir tepkiydi.
<p>1 No'lu Yardımcı Baki Tuncay Akkın: Tecrübeli FIFA yardımcı hakemi dün akşam başarılı çizgisini devam ettirdi.
<p>2 No'lu Yardımcı Mehmet Metin: Aldığı maçlardaki performansını sürekli artıran Metin, daha önemli karşılaşmalara aday konuma geldi..?
<p><b>Maçın adamı</b>
<p><b>Barış elçisi Milan Baros</b>
<p>Sakatlığı geçtikten sonra formasına kavuşan Milan Baros, G.Saray için ne kadar önemli bir forvet olduğunu dün üç golle ispatladı. Çek futbolcuyu oyundan çıkarken alkış yağmuruna tutan taraftarlar, Baros'un yerine giren Jo'yu ise ıslıkladı ve Brezilyalı'ya sert tepki gösterdi. 
<p><b>Hayal kırıklığı</b>
<p><b>Celalettin, Kurtar'ı utandırdı</b>
<p>Diyarbakırspor'da dün ön plana çıkan tek bir futbolcu dahi yoktu. Hocası Güvenç Kurtar'ın tecrübesinden faydalanmak istediği Celalettin Koçak da arkadaşlarına ayak uydurdu. Kendisinden bekleneni sahaya yansıtamadığı gibi Galatasaray ataklarında toptan özellikle kaçtı!
<p><b>Kırılma anı</b>
<p>İlk gol Diyarbakır'ı tüketti!
<p>Kadrosunda eksiklikleri bulunan Diyarbakırspor dün akşam daha maçın başında geriye düştü. 18. dakikada gelişen Galatasaray atağında sağ çizgiye inen Keita'nın ortasında uygun durumda olan Milan Baros, kafayla topu ağlara gönderdi. Diyarbakır bu golle çöktü. <br/></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=972094), [web.archive.org (arşiv bağlantısı)](http://web.archive.org/web/20100413230915/http://zaman.com.tr:80/yazar.do?yazino=972094)
