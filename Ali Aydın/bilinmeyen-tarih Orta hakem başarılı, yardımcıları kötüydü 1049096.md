# Orta hakem başarılı, yardımcıları kötüydü

*Ali Aydın bilinmeyen-tarih*

<td class="news-spot">
<p>İtalyan hakem Paolo Tagliavento, kendi verdiği kararlarda başarılıydı. Ancak yardımcı ve kale çizgisi hakemlerinin yorumları maçın dengesi ile hakemlerin standardını bozdu.</p>
<p><p>36. dakikada Porto'nun kazandığı penaltıda Hakan'ın rakibine bir teması var. Hakan karşıdan kendisine doğru koşan Porto'lu oyuncuyla birlikte topu yere almak için yere doğru yatıyor. Bu esnada Hakan açılan meşin yuvarlaktan iki futbolcunun da müdahalesi olamayacağından yüzünü koruma adına sol eliyle rakibinin dizine blok koymak istiyor. Net şekilde devam etmesi gereken pozisyon kale çizgisi hakeminin işgüzarlığıyla penaltı olarak sonuçlanıyor. 39. dakikada Rodriguez'in bir pozisyonu var. Yardımcı hakemin önündeki taç çizgisinin yanında kendi sahasına yapılan ortada meşin yuvarlak eline çarpıyor. Yardımcının kaldırdığı bayrakla bu futbolcu sarı kart görüyor. Bu hatalı yorum, Rodriguez'in İ. Üzülmez'le girdiği diyalog sonucunda ikinci sarıdan kırmızı görmesiyle sonuçlanıyor. İ.Toraman'ın gördüğü ikinci sarı kart da doğruydu. 66'da Guti'nin yaptığı faulde avantaj kuralını uygulayan İtalyan, hemen peşinde Toraman'ın müdahalesine faul deyince kaçınılmaz olarak kırmızı da peşinden geldi. İşte avantaj oynatmanın gol dışındaki bir başka önemi de böylelikle ortaya çıkmış oldu.
<p>Maçın adamı: Nihat 105 gün sonra güldü 
<p>Uzun zamandan bu yana kendisinden çok şey beklenen Nihat Kahveci, dün akşam Porto'ya attığı golle klasını ispatladı. En son 22 Temmuz'da Avrupa Ligi ön elemesinde deplasmanda oynanan 4-0'lık Vikingur maçında ağları havalandıran Nihat, mükemmel bir vuruşla bir puanı getirdi.
<p>Hayal kırıklığı: Hulk bu kez sönük kaldı
<p>İnönü Stadı'ndaki 3-1'lik mücadelede iki gol atan Porto'nun Brezilyalısı Hulk, bu defa suskun kaldı. Bu kez Portekiz'de yeterli mücadeleyi gösteremedi. Hocası hafta sonundaki Benfica maçını da düşünerek Sambacı'yı 63. dakikada kenara aldı ve yerine Joao Moutinho'yu sahaya sürdü.
<p>Kırılma noktası: Ersan'dan kritik müdale
<p>Dakika 79... Skor: 1-1... Ruben topla buluştuğunda ofsayt yoktu. Akılcı plasesinde meşin yuvarlak tam ağlarla buluşacakken son anda araya giren Ersan Adem Gülüm topu çizgiden uzaklaştırmasını bildi. Bu müdahale Beşiktaş'a zorlu Portekiz deplasmanında 1 puan kazandırdı. </p>
<p></p>

<p><br/> </p></p></p></p></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1049096), [web.archive.org (arşiv bağlantısı)](http://web.archive.org/web/20101105211302/http://www.zaman.com.tr:80/yazar.do?yazino=1049096)
