# Oyuncular, Özkalfa'dan daha iyi idareciydi!

*Ali Aydın 2012.03.27*

<td class="columnist-detail">
<p>Karşılaşmanın FIFA kokartlı hakemi Tolga Özkalfa, dün gece futbolcuların iyi niyetli olduğu bir maçı vasat performansla idare etmeye çalıştı.</p>
<p>
<div id="haberMetinDiv">
<p>Aslına bakarsanız, İBB-Beşiktaş maçı bir hakem için çok kolaydı. Çünkü oyuncuların futbol oynamaktan başka hiçbir niyetleri yoktu. Özkalfa, kendini ön plana çıkarma isteğini bir türlü aşamıyor. O kadar çok hatalı düdük çaldı ki; sonuca etki eden ya da edebilecek bir pozisyona yakalanmaması hem takımların hem de kendisinin şansıydı. Kendini yere atan futbolculara faul verdi. Hilbert'in gördüğü sarı kart bu maçın faul kararlarının ne kadar yanlış olduğunu gösteren net bir pozisyondu. Özkalfa, yönettiği birçok müsabaka gibi dünkü 90 dakikada da kötü bir performans sergiledi. Yardımcı hakemleri Baki Tuncay Akkın ve Ekrem Kan, başarılıydı. Bu arada Beşiktaş'ın özellikle orta alanda Fernandes'in yokluğu sırasında nasıl bir performans otaya koyacağı da kendini belli etti. Fenerbahçe'de Alex'in, Galatasaray'da Elmander'in yokluğunda bu takımların yaşadığı olumsuzluk sendromunun Beşiktaş'ın da başına gelebilmesi kuvvetle muhtemel. İBB ise mücadeleci oyununu sürdüren bir takım özelliğini devam ettiriyor. 
<p><b>Maçın adamı
<p>Bir tek Fernandes vardı. 
<p></p></p></b>Beşiktaş'ın orta alandaki başarılı futbolcusu Manuel Fernandes, bir gol ve bir asistin yanı sıra çok çalıştı. Siyah-Beyazlı oyuncu, bu formuyla takımının play-off'ta en önemli futbolcusu olacağını gösterdi. Portekizli oyuncu, bitmek bilmeyen enerjisiyle alkış aldı.
<p><b>Hayal kırıklığı
<p>Simao, ayakta duramadı. 
<p></p></p></b>Siyah-Beyazlıların Portekizli oyuncusu Simao Sabrosa, ilk onbirde başladığı maçların hemen hemen hepsinde isteneni ortaya koyamıyor. Yıldız oyuncunun, dün gece de sahadaki varlığıyla yokluğu hiç belli değildi. Carvalhal de ikinci yarıda kendisini oyundan aldı.
<p><b>Kırılma noktası
<p>Veli, zor olanı yaptı! 
<p></p></p></b>Dakika 69... Beşiktaş 2-1 önde... Mustafa Pektemek'in Veli Kavlak'a 'al da at' dercesine verdiği pası gurbetçi futbolcu auta gönderdi. Aut atışından dönen top İstanbul Büyükşehir Belediyespor'un ikinci golü olunca Siyah-Beyazlılar, iki farklı öne geçebileceği dakikada beraberliğe razı oldu. </p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1264561), [web.archive.org (arşiv bağlantısı)](http://web.archive.org/web/20120414085217/http://www.zaman.com.tr:80/yazar.do?yazino=1264561)
