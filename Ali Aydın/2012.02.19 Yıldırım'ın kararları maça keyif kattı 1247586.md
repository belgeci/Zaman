# Yıldırım'ın kararları maça keyif kattı

*Ali Aydın 2012.02.19*

<td class="columnist-detail">
<p>Karşılaşmanın FIFA kokartlı hakemi Bülent Yıldırım, önemli ve zor pozisyonlarda başarılıydı.</p>
<p>
<div id="haberMetinDiv">
<p>Maçın büyük bölümünde avantajlara azami özen gösterip, önemsiz faullere düdük çalmayınca maçı zevkli hale getirdi. Atılan 6 golde oyunu kesmemesi önemli etken oldu. Futbolcuların biraz agresif oluşları Yıldırım'a zaman zaman zor anlar yaşatsa da bu maçın genelinde yanlışa düşmedi. Fenerbahçe'nin attığı birinci golde Alex de Souza, Emre'nin topa vurduğu anda şeklen ofsayt pozisyonundaydı. Bu vuruş havadan direkt kaleye gittiği için kalecinin görüş alanını etkilemedi. Hem 2 No'lu yardımcı hakem Ekrem Kan, hem de karşılaşmanın hakemi Bülent Yıldırım, doğru karar vererek golü geçerli saydılar. 41. dakikada Eneramo-Volkan Demirel mücadelesinde Sivasspor'un penaltı beklentisindeki pozisyonda devam kararı doğruydu. Bu pozisyonda Eneramo, yerde Volkan'ın sabit olan ayağına kendi ayağını geçiriyor. Tıpkı Mersin İ.Y.-G.Saray maçında Necati Ateş'in yaptığı ve aldığı penaltı pozisyonu gibi. Bu defa hakem doğru karar vererek oyunu devam ettirdi ve zor pozisyonu çözdü.
<p><b>Maçın adamı</b>
<p>Alex, yine takımını kurtardı Fenerbahçe'nin Brezilyalı yıldızı Alex de Souza, dün akşam da gemisine yol aldıran kaptandı. Karşılaşmanın en kritik anlarında sahne alan Alex, yine tecrübesini konuşturdu. Sambacı'nın, Emre Belözoğlu ile beraber attığı ikişer gol maçın sonucunu belirledi.
<p>
<p><b>Hayal kırıklığı</b>
<p>Nihat, şahin gibi değildi! Sivasspor'un umut vaat eden genç kalecisi Nihat Şahin, gününde değildi. Kalesinde iyi yer tutamadığı gözlenen Nihat, özellikle yediği üçüncü golde büyük hata yaptı. Üzerine gelen topu elinden kaçırınca Kırmızı-Beyazlı takımın farklı yenilgisinde önemli rol oynadı.
<p>
<p><b>Kırılma noktası</b>
<p>Pedriel kaçırdı, maç döndü Dakika 64... Bolivyalı forvet Pedriel, Sivasspor'un organize atağında altı pastan topu auta atınca konuk takım 3-1 öne geçme şansını kaçırdı. Bu pozisyonun devamında ise F.Bahçe, Alex ile beraberlik golünü buldu. Adeta futbolun altın kuralı 'atamayana atarlar' bir kez daha işledi.
<p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1247586), [web.archive.org (arşiv bağlantısı)](http://web.archive.org/web/20120220121709/http://www.zaman.com.tr:80/yazar.do?yazino=1247586)
