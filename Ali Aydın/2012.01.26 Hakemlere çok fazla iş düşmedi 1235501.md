# Hakemlere çok fazla iş düşmedi

*Ali Aydın 2012.01.26*

<td class="columnist-detail">
<p>Kâğıt üstünde ve saha içinde beklendiği gibi bir maç oldu.</p>
<p>
<div id="haberMetinDiv">
<p>İki takımın arasındaki aşırı güç dengesizliği beklendiği gibi sonuca da yansıdı. Karşılaşmanın hakemlerine fazla iş düşmedi. Maçın centilmen bir havada geçmesi Barış Şimşek'in işini kolaylaştırdı. Yani dünkü maçta hakemler için artı ya da eksi bir şey söylemek anlamsız olur. Ancak anlamlı olan bir şey var. Hakem seçerken o maçın zorluk derecesine göre müsabakayı yönetebilecek hakemi sahaya sürüyorsunuz. Şimdi Galatasaray-Ankaragüü maçına baktığınızda herkes için kolay geçeceği gün gibi aşikârdı. Hani MHK der ya: "Genç hakem arkadaşları kazanacağız." diye. Peki sormak isterim. Bu maçın hakemini tecrübeli ve deneyimli olan Barış Şimşek ve 1 No'lu yardımcı hakem Ekrem Kan'ın yerine örneğin 4. hakem olan Özgür Türkalp'i, Mete Kalkavan'ı ya da hani sürekli basında açıklamalarında söylediğiniz gibi alt liglerden isimsiz bir hakemi verseydiniz kazanır mıydınız, kaybeder miydiniz? Bunu herkesin düşünmesini isterim. Beşiktaş-Gaziantepspor maçında tecrübeli FIFA yardımcı hakeminiz ofsayttan gol attırarak maçın sonucunu değiştiriyor. Hakem kartlarla oyunu çığırından çıkarıyor. İBB-F.Bahçe maçında yine hakem bir sürü hata yaptı. Keşke dünkü maça deneyimsiz hakemleri verseydiniz de tecrübe kazansalardı. 
<p><b>Maçın adamı
<p>Arena'da, İspanyol rüzgarı</p></b>
<p>Galatasaray'ın yıldızı Albert Riera, uzun süre sonra sırtına geçirdiği formayı dün gece başarıyla taşıdı. İspanyol futbolcu, attığı golün yanı sıra yaptığı iki asistle de Sarı-Kırmızılı ekibin farklı kazanmasında başrol oynayan isimlerin başında geldi. 
<p><b>Hayal kırıklığı
<p>Aydın, arkadaşlarına uyamadı </p></b>
<p>Ankaragücü'nün tecrübeli defans oyuncusu Aydın Toscalı, dün gece moral bozukluğuyla çıktıkları maçta hiçbir varlık gösteremedi. Süper Lig'deki en zor dönemlerini yaşayan takımı gibi Aydın da en kötü günündeydi. Toscalı, arkadaşlarına ayak uyduramadı.
<p><b>Kırılma noktası
<p>Rakibin gardı ilk golde düştü </p></b>
<p>Dakika 4... Gökhan Zan'ın attığı gol, maçın kopmasına ve farka gitmesine yol açtı. Riera'nın şık ortasında tecrübeli futbolcu kafayla dokundu ve Galatasaray 1-0 öne geçti. Zaten bu dakikadan sonra da rakibin gardı düştü ve goller peş peşe geldi.</p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1235501), [web.archive.org (arşiv bağlantısı)](http://web.archive.org/web/20120203165251/http://www.zaman.com.tr:80/yazar.do?yazino=1235501)
