# İspanyol, standardı yakalayamadı

*Ali Aydın 2010.10.22*

<tr><td class="metin" colspan="2" style="padding-top: 20px; padding-left: 5px; ">Karşılaşmanın İspanyol hakemi Carlos Clos Gomez'in, maçın genelinde pek standardı yakaladığını söyleyemeyiz.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Oyunu kesmeme adına doğruları yaptı. Topa sahip olma şansının yakalandığı pozisyonlarda her iki takım oyuncularının birbirlerine itme ve çekmelerinde oyunu devam ettirdi. Bu anlarda başarılıydı. Ancak aynı faulü farklı yerlerde farklı şekilde yorumlaması standardını bozdu. Gösterdiği sarı kartlarda haklıydı. 43. dakikada Maicon'un bariz gol şansından kırmızı kartla cezalandırılmasında doğru yorum yaptı. 35. dakikada Porto'nun Falcao ile attığı golde Portekiz temsilcisinin Zapotocny'ye eliyle şiddetli olmayan bir teması var. Golü iptal etti, verebilirdi de. 45+1'de Zapotocny'nin yine Falcao'ya ceza alanı içine girerken arkadan yüklenmesine 'devam' dedi. Bu pozisyonda da faul çalabilirdi. Ancak penaltı yoktu, çünkü pozisyon ceza alanı dışındaydı. Fernando, 31. dakikada sarı kart gördü. Hemen peşinden hakemin gözünün içine baka baka topu yere çarptı. Buna da ikinci sarı kartı gösteremeyen İspanyol hakem, 89. dakikada bu defa bu futbolcuyu ikinci sarı karttan oyun dışı bıraktı ki bu kart tartışılabilir. Aklı diğer pozisyonda kalmıştı sanki. Aslına bakarsanız dün gece Beşiktaş, topla daha fazla oynadı. Topa daha fazla sahip oldu. Ancak tabiri caizse bal yapmayan arılar gibiydi. İki farklı mağlup olmasına rağmen kötü bir futbol sergilemedi. aliaydin@za­man.com.tr</p>
</p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1043443), [web.archive.org (arşiv bağlantısı)](http://web.archive.org/web/20101023005056/http://www.zaman.com.tr:80/yazar.do?yazino=1043443)
