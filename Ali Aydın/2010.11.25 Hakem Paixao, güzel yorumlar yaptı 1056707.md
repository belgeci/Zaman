# Hakem Paixao, güzel yorumlar yaptı

*Ali Aydın 2010.11.25*

<td class="news-spot">
<p>Portekizli hakem Bruno Paixao, rakibin birbirlerine saygısı ve top oynama isteğinden dolayı çok rahat bir karşılaşma yönetti.</p>
<p><p>Portekizli hakem, verdiği kararlarda ve maç içinde yaptığı yorumlarda haklıydı. 17. dakikada Ömer, ceza alanı içine yerden atılan topa müdahale etmesine rağmen meşin yuvarlağın oyunda kaldığı anda rakibini sol ayağıyla süpürüp yere düşürdü. Bu hareket net bir penaltıyı gerektiriyordu, hakem de verdi. Ancak bu pozisyonda sarı kart gerekmezdi. 40. dakikada Bursaspor atağında ceza alanı içine atılan top, Valencialı oyuncunun kafası ve eliyle birleşti. Çok kısa mesafeden gelen topta İspanyol futbolcunun kolunu çekme şansı yoktu. Dolayısıyla koluna çarpmasından dolayı devam kararı da doğruydu. 69. dakikada Batalla'nın kaydettiği golde ofsayt yoktu. Aslında dün gece maçın farklı bir skorla bitmesine kimse üzülmemeli. Çünkü Şampiyonlar Ligi'ndeki ilk senesinde tecrübe kazanan Bursaspor, daha maçın başında 30. dakikada 3-0 geriye düşmüş olmasına rağmen oyunu hiç çirkinleştirmeden ve tempoyu düşürmeden seyir zevkine büyük katkı yaptı. İlk Şampiyonlar Ligi'nde attığı ilk gol de bunun meyvesiydi. Sonuç olarak prestij maçını Glasgow ile oynayacak Bursaspor, bu maçla Avrupa arenasına veda edecek. ali­ay­din@za­man.com.tr</p>
<a href="http://web.archive.org/web/20101130064627/mailto:aliaydin@zaman.com.tr">
</a></p></td>

Kaynak: [zaman.com.tr](http://zaman.com.tr/yazar.do?yazino=1056707), [web.archive.org (arşiv bağlantısı)](http://web.archive.org/web/20101130064627/http://zaman.com.tr/yazar.do?yazino=1056707)
