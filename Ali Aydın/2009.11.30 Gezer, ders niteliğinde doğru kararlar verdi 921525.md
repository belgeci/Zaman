# Gezer, ders niteliğinde doğru kararlar verdi

*Ali Aydın 2009.11.30*

<tr><td class="metin" colspan="2" style="padding-top: 20px; padding-left: 5px; ">Hakem Bünyamin Gezer, çok başarılı bir maç çıkardı. Çok koştu, pozisyonlara yakındı. Yorumlarındaki başarısıyla oyunu süslemesini bildi. Özellikle avantaj uygulamaları olağanüstü ve örnekti.</td></tr><tr><td class="metin" colspan="2" style="padding-top: 20px; padding-left: 5px; "><p><p>Normal faullerde düdüğünü nasıl çalıp kartlarını gösterdiyse, avantaja bıraktığı pozisyonların akabinde de pozisyonlar sonlandığında aynı cesaretle başarılı şekilde kuralları uyguladı. Önemsiz faulleri itme ya da çekmeleri devam ettirerek topun oyunda daha fazla kalmasını sağlayıp güzel bir müsabaka izletti. Gösterdiği üç sarı kart da doğruydu. Bünyamin Gezer ne kadar başarılıysa yardımcı hakemlerden Neşet Merdin de o denli başarısızdı. Ofsaytlarda ciddi yorum hataları yaptı. Beşiktaş 1-0 öndeyken, 39. dakikada yine Bobo'nun attığı gol öncesi ofsayt yoktu. 45. dakikada Ernst'in pozisyonunda da ofsayt yoktu. Başarılı bir yardımcı hakem olmasına rağmen kaldırdığı ya da kaldırmadığı bayraklarda bu maç için başarısız bir grafik çizdi. Her ne şekilde olursa olsun dün akşamki maç çok zengin pozisyona sahip olmasa da seyri güzel bir müsabakaydı. Futbolun belki de güzel tarafı böyle anlarda ortaya çıkıyor. Sezon başladığında 8'de 8 yapan F.Bahçe ile G.Saray bir tarafta, istenileni bir türlü veremeyen Beşiktaş diğer taraftaydı. Şimdi baktığımızda 8'de 8 yapan Beşiktaş var karşımızda. İşte her zaman söylediğimiz gibi istikrar, güven ve sabrın futbolda ne denli önemli olduğunu bir kez daha yazma ihtiyacı hissettik.?
<p><b>Maçın Adamı: Ernst, Beşiktaş'ın dinamosu oldu<br/>
</b>Beşiktaş'ın yıldız futbolcusu, her maçta olduğu gibi dün de takımına 3 puan kazandıran en önemli isimdi. Sahada basmadık yer bırakmayan Alman, hem defansta hem de hücumda etkindi. Rakibin atağa çıktığı anlarda yaptığı kritik müdahalelerde çok başarılıydı.
<p>
<p><b>Hayal Kırıklığı: Tabata yine sönük kaldı <br/>
</b>Büyük umutlarla transfer edilen, ancak geldiği günden bu yana takımına sadece 1 gol atarak katkıda bulunan Tabata, dün akşamın da en kötüsüydü. Japon asıllı Brezilyalı futbolcu, kendisinden beklenen performansı bir türlü sergileyemeyince tribünden tepki aldı. 
<p><b>Kırılma anı: Sedat'tan Bobo'ya servis! <br/>
</b>Beşiktaş'ın attığı golde büyük bir hata yaptı. Yerden gelen ortada önde olmasına rağmen topa dokunmadı ve geriden gelen Bobo'yu meşin yuvarlakla buluşturdu. Sivasspor'un kaybetmesine zemin hazırladı. Sonuçta Yiğidolar, skor tabelasını değiştiremedi.<br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=921525), [web.archive.org (arşiv bağlantısı)](http://web.archive.org/web/20091218102720/http://www.zaman.com.tr:80/yazar.do?yazino=921525)
