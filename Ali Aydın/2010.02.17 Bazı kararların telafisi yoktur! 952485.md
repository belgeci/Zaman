# Bazı kararların telafisi yoktur!

*Ali Aydın 2010.02.17*

<tr><td class="metin" colspan="2" style="padding-top: 20px; padding-left: 5px; ">Ligde puanların telafisi mümkün olmayan haftalara girildi. Bu da gerilimin, önceki döneme göre daha da artmasına zemin hazırladığı gibi, sözlü tepkilerin, yerini fiili eylemlere bırakmasına sebep oluyor.</td></tr><tr><td class="metin" colspan="2" style="padding-top: 20px; padding-left: 5px; "><p>Hakemlere, Bursa'da ve Manisa'da yöneticilerce yapılan saldırı, bundan sonraki haftalar düşünüldüğünde endişe verici boyutlara ulaştı. Futbol Federasyonu'nun müsabaka talimatında oyun alanına mücadele sırasında ve sonunda futbolcular ve hakemler dışında kimsenin girememesi açıkça belirtilmiştir. Manisa'da kim olduğu belirsiz bir yönetici, 90 dakika bitiminde orta sahadaki hakemin yanına geliyor, Bursa'da da maç sonu aracına binmek üzere olan hakemi bekleyen yönetici, hakemi tükürüğe ve küfre boğuyor. Bunların hesabı mutlaka sorulmalı.
<p> Kulüp-kent ayrımı yapılmaksızın bu konunun üstüne gidilmeli ve görevini yapamayanlar ile sorumsuzluk içinde olanlara cezaların en üst limiti verilmeli. Yaşanan üzücü olaylar ise güvenlik şirketlerine, sağlıklı bir şekilde iş yaptırılmadığının ya da bu kurumların sorumluluk alamadığının en açık göstergesidir. Emniyet güçleri statlarda tekrar tam yetkiyle görevlendirilmezse, bundan sonraki günlerde olayların nereye uzanabileceğini kestirmek hiç zor olmasa gerek. Geldiğimiz noktanın güvenlik ve yasal boyutu, net bir şekilde budur. Tepki boyutuna, aslında tepkisizlik boyutuna bakacak olursak; böylesine haftalarda ya da saldırılarda, hakem ve gözlemcinin sığınağı olan bir dernek var. Şimdilerde, Oğuz Sarvan ve ekibinin çökertmeye çalıştığı, Bursa'da saldırıya maruz kalan hakem Cüneyt Çakır'ın da bir dönem genel başkan yardımcılığı yaptığı, sonrasında ağabeylerinin! isteğiyle istifa ettiği, büyük çatısı, işlevi ve ağırlığı olan Türkiye Faal Futbol Hakemleri ve Gözlemcileri Derneği'nden (TFFHGD) bahsediyorum. İşte, hakem ve gözlemcilik adına, böylesine vakaların arttığı dönemlerde ihtiyaç hissedilen bu dernek, hakemin dostu ve tek kapısı olduğunu bir kez daha belli etti. TFFHGD, MHK ve onların tavsiyesiyle Federasyon tarafından yok edilmeye çalışılmasa hakemler adına çok şey yapacak. En azından geçmişte uyarı anlamında gerçekleştirilen maçların geç başlatılması gibi bir tepki yeniden verilebilir. Böylelikle, hakemlerin bir bütün olduğu bir kez daha ortaya konulur. Adaletin herkese bir gün lazım olacağı, o büyük derneğin de kendisini ilk terk edenlere nasıl lazım olduğu bir kez daha ispatlandı. Umarım bu yanlışlarından dönerler.
<p> Turkcell Süper Lig'in 21. haftasına da hatalı kararlar veren hakemler damgasını vurdu. Diyarbakır-Sivasspor maçında Diyarbakırsporlu Erdinç'in bariz gol şansından gördüğü kırmızı kart yanlıştı. Denizlispor-Kayserispor karşılaşmasında Kayserili Hasan'ın ceza yayı içindeki rakibinin beline sarılıp düşürmesine bariz gol şansı uygulaması yapılmayıp sarı kart gösterilmesi de aynı şekilde. Gazintepspor-Beşiktaş mücadelesinde rakibinin sırtına basan Sivok da sarı yerine kızarabilirdi. Antalya-Eskişehir maçında ev sahibi lehine verilmeyen bir penaltı... En kötüsü FIFA hakemi olarak düşünülen bir ismin, penaltı beklentisiyle kendisini yere atan Fenerbahçeli Emre'ye, sarı kartını çıkartamayıp! oyunu aut kararıyla başlatmasıydı. Son haftalarda hakemlerde yeni bir moda başladı. Verdikleri kararlar veya kartlar sonrasında, futbolculara şirin gözükme adına olsa gerek tebessüm ediyorlar. Bu aklı onlara kim verdi bilinmez ama sinir katsayısı ve adrenalini yükselmiş oyuncuya, siz gülerek kart gösterirseniz onların ikinci sarıyı görmelerine sebep olursunuz. 17 sarı kartlı maçta kimsenin kızarmaması, rakibine sarı kart isteyen ve bundan dolayı sararan oyuncunun, aynı eylemi hakemin gözünün içine baka baka tekrarlamasına seyirci kalan FIFA hakemleri bunların sonuçlarının bilincinde olmalı.
<p><b>CÜNEYT ÇAKIR, F.BAHÇE İLE BARIŞTI MI!</b>
<p>Geçen hafta içinde oynanan Bursa-Fenerbahçe kupa maçına, Sarı-Lacivertli takımla barıştırılmak! istendiği söylenen Cüneyt Çakır'ın atanması, MHK'nın önemli yanlışlardan sadece biriydi. Maç sonrası birçok sıkıntı ve soru işaretini beraberinde getiren bu atama, Çakır'ı da zora soktu. Bursa 2-0 öndeyken, Deniz'in elle oynamasını 'es' geçen Çakır, böyle pozisyonlarda tereddütsüz penaltı çalacak birkaç hakemden biridir. Söylendiği ya da istendiği gibi Fenerbahçe ile barışmış mıdır? Ya da Çakır kendisini mi affettirmiştir? Bazıları penaltı olmadığını iddia ediyor. UEFA'dan Ulemberg, Türkiye'ye seminere gelmiş, böylesine pozisyonlarda 'devam kararı verilmeli' demişmiş! Evet, Ulemberg seminere geldi; ama söylemi şu: "Kafa mücadelesinde elle oynama veya ele çarpma, tüm hakemler için sıkıntılı ve yoruma açık pozisyonlardır. Buradaki karar, hakemin yorumuna dayalı bir karardır." O pozisyonu çarpma olarak algılatmak isteyenler, futbolun marka ve adalet değerlerine de zarar verdiklerinin farkındalar mı? Fizik kurallarına göre, kafaya çıkan iki futbolcu, yere bir bütün olarak, ilk anda nasıl yükselmişse o şekilde düşer. Gövde yere inerken; kol, omuzdan itibaren havaya doğru kalkıp topa elle vuruyorsa buradaki niyet bilerek elle oynamadır. Bunu, polemik konusu olsun diye yazmıyorum. Bundan sonraki maçlarda yaşanması muhtemel olan bu tip pozisyonlarda, hakemlerin doğru karar vermesi gerekliliğindendir.
<p><br/>
<p><p align="center"><img border="0" src="http://web.archive.org/web/20100228072119im_/http://medya.zaman.com.tr/2010/02/17/aliaydin.jpg"/>
<br/></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=952485), [web.archive.org (arşiv bağlantısı)](http://web.archive.org/web/20100228072119/http://www.zaman.com.tr:80/yazar.do?yazino=952485)
