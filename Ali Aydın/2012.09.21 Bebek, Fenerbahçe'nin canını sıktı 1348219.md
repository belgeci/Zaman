# Bebek, Fenerbahçe'nin canını sıktı

*Ali Aydın 2012.09.21*

<td class="columnist-detail">
<p>Karşılaşmanın Hırvat hakemi Ivan Bebek, maçın geneline bakıldığında önemli hatalar yapmadı. Hırvat hakem, müsabakanın genelinde futbolcuların iyi niyetli oyununa kendisi de prim tanıyarak pozisyonları fazla kesmemeye özen gösterdi.</p>
<p>
<div id="haberMetinDiv">
<p>Ancak 17. dakikada maç 0-0 iken Alex'in, Marsilya kale çizgisi üzerine geldiğinde Kabore tarafından sol koluyla sırttan itilmesi var. Şiddetli bir itme değildi. Ancak Alex'in dengesini de bozmuştu. Burada yorum olarak 'devam' dedi. 6. dakikada Marsilya kalesine giden topta kaleci Mandanda, sol koluyla meşin yuvarlağa müdahale etti. Topun tamamının gol çizgisini geçip geçmediği kararını ilave yardımcı hakem verdi. Devam diyen çizgi hakemi sol eliyle işareti verdiğinde tam çizgi üzerinde değildi. Top da havada olduğundan ve kameraların yeri net belirlenmediğinden dolayı bu karara güvenmek zorunda kaldık. Yardımcı hakemler kendi görev bölgelerinde hata yapmadı. Özellikle ofsayt pozisyonlarında başarılıydılar. Maçı 2-0'a getiren Sarı-Lacivertlilerde Alex'in oyundan çıkışı doğru ya da yanlış diye mutlaka tartışılacaktır. Ancak son 10 dakikada iki gol yiyen Fenerbahçe 1 puanla yetinmek zorunda kaldı. Kendi saha ve seyircisi önünde oynayan Kanarya, kendi sahasına çekilmenin faturasını son bölümlerde ağır ödedi. </p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1348219), [web.archive.org (arşiv bağlantısı)](http://web.archive.org/web/20120922115051/http://www.zaman.com.tr:80/yazar.do?yazino=1348219)
