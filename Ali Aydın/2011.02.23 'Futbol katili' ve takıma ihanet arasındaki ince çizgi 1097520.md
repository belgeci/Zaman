# 'Futbol katili' ve takıma ihanet arasındaki ince çizgi

*Ali Aydın 2011.02.23*

<td class="columnist-detail">
<p>Hırslarının akıllarının önüne geçtiğini, profesyonel olmanın gereklilikleri içerisinde duyguların, amatörlük kaldırmadığını göremediler.</p>
<p>
<div id="haberMetinDiv">
<p>Sinirlendikleri anlarda verdikleri kabul edilemeyecek tepkilerinin o anki ve sonraki haftalarda takımlarını nerelere taşıyabileceğini de hesaplamadılar. Bir anlık öfkenin önce kendilerine, sonrasında kulüplerine verebileceği büyük hasarı da göz ardı ettiler. Beşiktaşlı Ferrari ile Konyasporlu Borak'tan bahsediyoruz tabiî ki.
<p> Ferrari'nin takımını sabote edercesine yaptığı hareketi kimse tasvip etmiyor. Ancak İbrahim Üzülmez'in yaptığıyla, Ferrari'nin davranışını teraziye koysanız, Ferrari'ninki çok daha ağır. Ferrari'nin kişilik haklarına, onuruna kadar inen sert eleştiriler yapıldı ve yapılacak da. Eğer gazetelerin yazdığı haber doğruysa Ferrari'ye tepkinin en güzelini Guti soyunma odasında göstermiş. "Sen, futbol katilisin. Karşımıza geçip bir de üzgün numarası yapıyorsun, soyunma odasından çık." Dikkat edilirse Guti, takımın, bizim, kendinin değil, 'Futbolun katilisin' diyor. Anlaşılması zor olmasa gerek! Ancak asıl algılayamadığımız Ferrari kırmızı gördükten sonra soyunma odasına giderken taraftarın onu alkışlamasıydı. Taraftar ve takım arasındaki bağ çok üst düzeyde olmalı. Onları sahiplenmek elbet güzel; ancak yanlışın, kişilerin kendisinde görmesi gereken bir hak olarak algılatılmasının sıkıntıya yol açabileceği unutulmamalı.
<p> Bir çift lafımız da Konyaspor'un yabancı futbolcusu Barok'a var. Takımı düşme potasında kritik maçlar oynuyor. Son dakikalarda yardımcı hakeme 'gözlük işareti' yapıyor ve hakem de aynı hareketi ona yaparak, "Bu hareketinden dolayı sarı kart gördün." diyor ve kartını çıkarıyor. Borak futbola olmasa bile takımına ihanet ediyor. Yardımcı hakeme dönüp aynı hareketi tekrarlıyor ve ikinci sarıdan kırmızıyla cezalandırılıyor. Bu davranışı, tribünleri galeyana getiriyor ve Borak sahaya koltukların fırlatılmasına, büyük bir tepkinin oluşmasına sebep oluyor. Konya, belki de Ankaragücü maçını seyircisiz oynayacak. Kendisi haftaya Karabükspor ile oynanacak mücadelede forma giymeyecek, muhtemelen verdiği tepkiden artı 1 maç daha ceza alacak ve Ankaragücü'ne karşı da görev yapamayacak. Anlık bir tepki, ağır sonuçları beraberinde getirebiliyor. Herkes dikkat etmeli!
<p> Saha sonuçları ve performanslara mercek tutarsak; iki hafta önce Bursaspor'un 2 puan gerisinde olan Fenerbahçe, bu hafta sonu itibarıyla Yeşil-Beyazlılara 3 puan fark atarak, ikinci sıraya bu defa puan farkıyla yerleşti. İlk yarının son haftasıyla birlikte 6'da 6 yapan Fenerbahçe'nin oynadığı futbol, herkes tarafından beğeniliyor. Trabzonspor ise son 2 dış saha galibiyetiyle tekrar çıkışa geçti. Lider Bordo-Mavililer her takımın yaşadığı düşüşü liderlik koltuğunu kaybetmeden sona erdirdi. Bursaspor, Şampiyonlar Ligi haftalarında dahi yaşamadıklarını yaşamaya namzet bir takım. Yönetim içindeki huzursuzluk, sağduyu ve mantıkla aşılamayacak bir durum değil. Zor günlere giriliyor, herkes elini taşın altına koymalı.
<p> Kayseri ile Gaziantep'te işler yolunda. Keyif veriyorlar, alkışlanıyorlar. Lige bambaşka bir heyecan ve hava katıyorlar. Kayseri açısından bu hafta oynanacak Trabzonspor deplasman maçı, Bordo-Mavililerden daha fazla Kayseri için önemli. Yıldızlar topluluğuna dönen ve şampiyonluğun favorileri arasında gösterilen Beşiktaş ile eleştirilerin odak noktasına oturan Galatasaray'ın puanları aynı. Bu iki takım için Şampiyonlar Ligi matematiksel olarak var gibi gözükse de ikisinin de hedefinde şimdilik sadece Ziraat Türkiye Kupası kaldı. Gelecek sezon Avrupa'ya açılmanın en kestirme yolu için ellerinde kalan tek şans gibi duran kupa, bu iki devin tek çıkış noktası.
<p> Bu hafta verilmeyen penaltılar maçların sonuçlarına göre pek göze batmasa da her kulüp bunları bir tarafa yazdı. Ancak öylesine penaltılar verilmiyor ki bu haftanın bu konudaki skora göre en mağdur takımı Bursaspor'du. 45+2'de penaltısı verilmeyen Timsah, soyunma odasına beraberlik şansıyla giremedi. Ferrari-Lugano pozisyonu ise maç sonucundan ötürü rafta kaldı. Diğer yandan önemli maçlarda ikinci sarı kartlar çıkartılmıyor. Görülüyor, faul veriliyor ama ikinci sarılar gösterilmiyor, gösterilemiyor.
<p> Son olarak 2. Lig Kırmızı Grup'ta oynanan Eyüpspor-Tokatspor maçının bitiş düdüğüyle birlikte yaşananlara değinmek istiyorum. Hakem Fethi Serkan Koçak maçı bitiriyor. Seyirciler sahaya giriyor. Önce 4. hakem Murat Ceylan sonra kendisi, hemen peşinden kıdemsiz yardımcı hakem Recep Yıldırım soyunma odasına kaçıyor. Ancak diğer yardımcı hakem Mehmet Kısal sahada bırakılıyor. Özel ve resmi emniyet güçlerinin, sahaya giren onlarca kişiyi durduramadıklarını vurgulamak istemiyorum. Defalarca yazdık ve bir gün bir hakem sahada kalacak endişesini hâlâ yaşıyorum.
<p> Hakemler bir takımdır, ekiptir, birdir, tektir ve birbirlerini tamamlayan kişilerdir. Bu ekibin kaptanı, ekibin başı hakemdir. Yardımcı hakemini sahada bırakarak kaçan, korkan, arkadaşına, ekibine sahip çıkamayan, yenecekse birkaç yumruğu beraber yeme cesareti gösteremeyen bu hakem ve soyunma odasına kaçma başarısını gösteren diğer hakemlere ne demek lazım bilmiyorum! Ancak ekip ruhu içinde maça çıkan ve ilk önce kaçan bu hakemlerin, 'ruhlarını' o sahada bıraktıklarını bilmesini istiyorum. Bakalım MHK bu konuda ne yapacak, gerçekten merak ediyorum!..</p></p></p></p></p></p></p></p></div>
</p>
<a href="http://web.archive.org/web/20110224012034/mailto:aliaydin@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1097520), [web.archive.org (arşiv bağlantısı)](http://web.archive.org/web/20110224012034/http://zaman.com.tr:80/yazar.do?yazino=1097520)
