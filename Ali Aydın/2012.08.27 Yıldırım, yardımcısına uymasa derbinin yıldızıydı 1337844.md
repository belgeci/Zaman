# Yıldırım, yardımcısına uymasa derbinin yıldızıydı

*Ali Aydın 2012.08.27*

<td class="columnist-detail">
<p>Derbinin FIFA kokartlı hakemi Bülent Yıldırım, penaltı pozisyonuna kadar iyi bir maç yönetti. Her iki takımın sadece futbol oynaması iyi niyetlerle birleşince ortaya seyrine doyum olmayan bir mücadele çıkarttı.</p>
<p>
<div id="haberMetinDiv">
<p>Atılan altı gol de müsabakayı taçlandırdı. 39. dakikada Fernandes'in ofsayt gerekçesiyle iptal edilen golde karar doğruydu. 45'te Umut'la atılan golde topun tamamı gol çizgisini bir metre geçmişti. Karar yerindeydi. 80. dakikada Emre Çolak'ın kaleye çektiği şutta top Hilbert'in sağ omzuna çarptı. Buradaki devam kararı da doğruydu.
<p> Bülent Yıldırım, 85. dakikada yardımcı hakemi Erdinç Sezertam'a uyarak tertemiz çıkacağı müsabakadan eleştirilerle ayrılmak zorunda kaldı. Emre Çolak'ın, Beşiktaş ceza alanı içine ortaladığı topta Burak Yılmaz önde Escude arkadaydı. Meşin yuvarlak havadan Burak'a doğru inerken Siyah-Beyazlı futbolcu kollarını havaya kaldırarak 'Ben oyunda yokum' der gibiydi. Pozisyon net şekilde Yıldırım'ın beş metre önündeydi. 'Devam' diyen Yıldırım, yardımcı hakemi Erdinç Sezertam'dan gelen uyarıyla penaltıya döndü. Kendisi de inanmadı. Penaltı kararı verdiyse bariz gol şansını engellemekten dolayı Siyah-Beyazlı oyuncuyu neden kırmızı kartla oyun dışı bırakmadı? Yıldırım, ilk verdiği kararına devam etse derbinin yıldızı olurdu.
<p>Maçın adamı
<p>ALKIŞLAR HOLOSKO'YA
<p>Beşiktaş'ın Slovak yıldızı Filip Holosko, Samet Aybaba'nın gelişinden sonra ilk onbir şansını iyi kullandı. Başarılı forvetin, attığı iki goldeki usta vuruşu alkışa değerdi. Slovak krampon orta saha mücadelesinde de takım arkadaşlarına büyük destek verdi.
<p>Hayal kırıklığı
<p>45 DAKİKALIK MELO
<p>Galatasaray'ın Brezilyalı oyuncusu Felipe Melo'nun kendi kalesine attığı gol, futbolun içinde var olan bir durum. Ancak oyunda kaldığı süre içinde fazla olumlu hareketi yoktu. Tatilden geç dönen yetenekli isme hocası da sadece 45 dakika dayanabildi.
<p>Kırılma noktası
<p>NETİCE HAKEMDEN
<p>Dakika 85... Gidip gelen oyunda yardımcı hakem Erdinç Sezertam'ın penaltı kararı Galatasaray'a 1 puan kazandırırken, Beşiktaş'ı 2 puandan etti. Yardımcının da kararına uyan Yıldırım, zirve yarışı için önem taşıyan karşılaşmanın neticesine tesir etti.</p></p></p></p></p></p></p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1337844), [web.archive.org (arşiv bağlantısı)](http://web.archive.org/web/20120831040044/http://www.zaman.com.tr:80/yazar.do?yazino=1337844)
