# [Maçın Analizi] Meral ve yardımcıları alkışı hak etti

*Ali Aydın 2012.09.30*

<td class="columnist-detail">
<p>Tecrübeli hakemler arasına girmeye başlayan İlker Meral, dün akşam sonuca etki etmedi, başarılıydı.</p>
<p>
<div id="haberMetinDiv">
<p> Ele çarpmaları doğru yorumladı. Kararlardaki isabet oranı yüzde 90'ları geçti. Avantajları iyi uyguladı. Özellikle hava toplarında kambura yatarak rakibini oynatmamak isteyen futbolcuları cezalandırmasını bildi. Ufak tefek faullere düdük çalmayarak, daha doğrusu önemsiz dediğimiz faullerde 'devam' diyerek oyuna tempo kazandırdı. İkinci yarıdaki goller ve tempoya Meral'in de katkısı var. Gösterdiği tek sarı kartı doğruydu. Başvurmadığı diğer sarı kartlarda ise haklıydı. 1 No'lu Yardımcı Hakem Cem Satman günündeydi. 2 No'lu Yardımcı Hakem Hakan Yemişgen de kendi sorumluluk alanındaki faullerde alkışı hak etti. Fenerbahçe'nin dün akşamki oyunu kötüydü. Doğrusunu söylemek gerekirse kimse onlardan fazla bir şey beklememeliydi. Bir gün önce Galatasaray'ın, Ordu'da iki golle mağlup olmasının ardından Fenerbahçe'nin de Kasımpaşa'ya yine aynı skorla kaybetmesi, hakemler için önemli bir uyarı olmalı. Artık ligde futboluyla büyük ve küçük takımın olmadığı, bununla eşdeğer hakemlerin vereceği önemli bir kararın bir ekip için neler getirip götüreceğini herkes iyi algılamalı.
<p><b>Maçın adamı:Hüseyin'den alkışlanacak performans. </b>
<p>Kasımpaşa'nın orta sahasında forma giyen Hüseyin Kala, dün akşam oyuna girdikten sonra attığı gol ve yaptığı asistle geceye damgasını vurdu. Lacivert-Beyazlıların 25 yaşındaki yetenekli futbolcusu, özellikle Fenerbahçe savunmasında görev yapan Egemen Korkmaz'ın hatalarını iyi değerlendirdi.
<p><b>Hayal kırıklığı:Egemen, bu kez korktu!</b>
<p>Fenerbahçe'nin defansında ter döken Egemen Korkmaz, Kasımpaşa'nın ilk golünde zafiyet gösterdi. Hüseyin Kala'nın ortasında Kalu Uche'yi bırakınca takımı ilk golü yedi. İkinci golde seken topta ikinci kez kafaya çıkamadı. Geçen haftaki Trabzonspor maçında oynamayan Egemen, hazır değildi.
<p><b>Kırılma noktası:Kılıç'tan başarılı değişiklik.</b>
<p>Dakika 67... Metin Diyadin'le yollarını 
<p>ayıran Kasımpaşa'nın başında sahaya çıkan yardımcı antrenör Fuat Kılıç, yerinde bir değişikliğe imza attı. Oyuna Hüseyin Kala'yı dahil eden Kılıç, bunun meyvesini iki golle attı. Hüseyin, 6 dakika sonra Kalu Uche'ye asist yaptı. Sonra da golünü attı. 
<p>
<p>
<p></p></p></p></p></p></p></p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1352242), [web.archive.org (arşiv bağlantısı)](http://web.archive.org/web/20121001002209/http://zaman.com.tr:80/yazar.do?yazino=1352242)
