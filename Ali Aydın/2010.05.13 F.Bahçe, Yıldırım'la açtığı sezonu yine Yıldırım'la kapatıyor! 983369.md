# F.Bahçe, Yıldırım'la açtığı sezonu yine Yıldırım'la kapatıyor!

*Ali Aydın 2010.05.13*

<tr><td class="metin" colspan="2" style="padding-top: 20px; padding-left: 5px; ">Süper Lig'den düşen takımlar geçen hafta sonu oynanan maçlar sonunda belli olmuştu. Bu hafta sonu oynanacak ligin son haftasında şampiyon ve ikinci takım belli olacakken, Avrupa Ligi'ne katılacak takımların da ön eleme gruplarına katılım sıralamaları oluşacak.</td></tr><tr><td class="metin" colspan="2" style="padding-top: 20px; padding-left: 5px; "><p>Son 5 haftaya baktığımızda maçlardan önce sürekli hakemler tartışıldı. Birçok kulüp, özellikle Fenerbahçe ile oynayacakları maçlara atanacak hakeme dair aldığı duyumlarını kamuoyuyla paylaşmış ve gündemi meşgul etmişlerdi. İşin ilginç tarafı bu iddialı söylemler (Ankaragücü-Fenerbahçe maçı dışında) haklı çıkmıştı.
<p>Merkez Hakem Kurulu son hafta maçlarının hakemlerini dün açıkladı. Sanki Fenerbahçe'nin başarısını gölgeler gibi yine bir İzmirli hakem üçlüsünü maça atadılar. Bu yazı yazıldığı saatlerde maçın gözlemcisi daha açıklanmamıştı ancak kuvvetle muhtemel gözlemci de İzmir'den olacak. Bu atama MHK adına anlamsız, kötü bir imaj çizdi. Bu çok önemli maça atanan hakem Yunus Yıldırım, bu sezon içinde yaptığı hatalardan dolayı en fazla dinlenen hakemlerden biriyken, adeta yine ödüllendirildi. İzmirli MHK başkanı ve TFF başkanının, şampiyonun belli olacağı bir derbi maça hakem üçlüsü olarak İzmirlileri atamasının bir nedeni var mıdır? Çok ilginçtir ki Fenerbahçe, 2009-10 sezonunu aynı hakemle açarken, yine aynı hakemle kapatıyor. Ligin ilk resmi maçında Beşiktaş'la Süper Kupa finali oynayan ve kupayı kazanan Fenerbahçe, bu defa da aynı hakemle ligi tamamlıyor. Hatırlanacağı üzere o maçta Beşiktaş'ın bir penaltısı verilmediği gibi, rakibi aleyhine bariz gol şansından kırmızı kart gösterme prosedürü de uygulanmamıştı. 
<p>Kimse bu yazıda art niyet aramasın. Hem hakeminizi, hem şampiyon olabilecek bir takımın başarısını hem de diğer takımların adalet beklentisini, böylesine atamalar yapılarak gölgelemeye kimsenin hakkı olmamalı.
<p>Buna karşılık MHK, Bursaspor-Beşiktaş maçını sağlam tutmaya çalışıp FIFA hakemi Cüneyt Çakır'ı görevlendirerek kafaları karıştıran bir başka atamaya imza attı. Sorsanız derler ki: 'Ne diyorsun kardeşim, birbirini ilgilendiren Fenerbahçe ve Bursa maçlarına da FIFA hakemi verdik, GS-BJK maçlarını yöneten hakemlere de FIFA hakemi verdik.'
<p>Kulüpler Birliği'nce 'güvenmiyoruz' denen MHK, Süper Lig'de 18 takımının bulunduğunu unutmuş gözüküyor.
<p>Demem odur ki bu atamalar yanlıştır. Göz önündeki kişi ve kurumları şaibe altında bırakabilecek atamalardır. 
<p>Hayırlı olsun.<br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=983369), [web.archive.org (arşiv bağlantısı)](http://web.archive.org/web/20100514155926/http://zaman.com.tr:80/yazar.do?yazino=983369)
