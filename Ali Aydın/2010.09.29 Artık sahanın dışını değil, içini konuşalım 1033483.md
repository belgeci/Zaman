# Artık sahanın dışını değil, içini konuşalım

*Ali Aydın 2010.09.29*

<tr><td class="metin" colspan="2" style="padding-top: 20px; padding-left: 5px; ">Spor Toto Süper Lig'in 6. haftasına yeşil zeminde yaşananlar değil, maç sonu ve saha dışı gelişmelerden doğan söylemler damgasını vurdu. Bir tarafta Fenerbahçe'nin efsane başkanı olarak anılan Ali Şen, diğer yanda en az onun kadar bu unvanı hak eden Aziz Yıldırım...</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p> Her iki başkan da dönemlerinde eleştirildiği kadar övüldü de. Göz ardı edilmemesi gereken bir gerçek var. F.Bahçe gibi bir dünya devi ortaya çıkmışsa, bu başarılar onlara imza atanların eseridir. Günümüz futbolunda tesisleşmenin önemini anlatmaya gerek yok. Sadece sportif başarı amaç edinilirse ve 'Benden sonrası beni ilgilendirmez' görüşü hakim kılınırsa bu büyük bir yönetim zafiyeti olur. Atılması gereken dev adımlar, risk almayı beraberinde getirir. Günü yaşamak yerine geleceği kurtarma adına Sayın Aziz Yıldırım da riski seçti. Bence doğruyu yaptı.
<p> Bir örnek verecek olursak; hiçbir belediye başkanı yer altına yatırım yapmak istemez. Çünkü yatırım seçmenleri tarafından görülmez. Ama yağmurda, selde, çamurda, içilen suyun hastalıklara yol açması durumunda eleştiri oklarının hedefine yerleşir. Altyapı çalışmaları yapılırken, yollar kapanabilir, toz kalkabilir ve insanlar kısa vadeli olarak rahatsız olabilirler. Bunların tümü borçlanmayla olacak işlerdir. Kısa rahatsızlıkların futbolda uzun vadede büyük rahatlamalara ve keyifli zamanlara yol açacağı şüphe götürmez bir gerçek. Özetle; Fenerbahçe'nin iki önemli isminin, birbirlerini kırıcı, camiaya zarar verici söz ve davranışları, emek verdikleri kulübün başa dönmesine sebep oluyor. Artık ülkemizde hiç kimse hiçbir alanda kaos istemiyor. İki büyük başkan 'En büyük benim' bilinçaltından kurtulmalı. Çünkü herkes kendi seçtiği yol haritasına göre başarılıdır.
<p> Eskişehirspor'da teknik direktör Rıza Çalımbay'ın görevi, yönetimin tek taraflı kararıyla feshedildi. Başkan Halil Ünal, istifa etmemek için direnen Çalımbay'ın amacının yıl sonuna kadar alması gereken 1,2 milyon lira olduğunu söylemiş. Her ne şekilde olursa olsun kulüpler artık sözleşmelerini tekrar gözden geçirmek zorunda. Kimse zorla 'Takımın başına geç' diye teknik direktöre baskı yapmıyor. Teknik adamlar başarıyla orantılı olarak prim şartı koyuyor. O halde başarısızlığın da faturasının olması gerekmez mi? Kimse alınmasın. Çalımbay'la benzer tepkileri Ankaragücü'nün hocası Ümit Özat da almaya başladı. Başkent temsilcisi Federasyon'la olan saha dışı mücadelesini daha yeni bitirdi. İki cephede savaşmak insanları yorar. Başkan Ahmet Gökçek genç ve dinamik bir isim. Önünde uzun bir yolu var. Eleştiri en kolay şeydir. Ahmet Gökçek'e en azından gelecek sezon sonuna kadar hoşgörülü davranılmalı. İstikrar adına kendisine ve ekibine şans verilmeli.
<p> Gelelim, "Bu ülkenin bana ihtiyacı var." diye söze başlayıp, "O hakemin lisansını yırtarım." cümlesiyle basın toplantısını sona erdiren Trabzonspor Teknik Direktörü Sayın Şenol Güneş'e. Güneş'in, ilk söylemine yürekten katılıyorum. Dünya 3.sü bir milli takımı çalıştırdı, hep sıra dışı olmayı başardı ve alışılagelmişin dışında bir çizgide oldu. Çoğu insana ders verdi. Zor anlarda liderlere ihtiyaç vardır. İlk zorlukta gelen bu açıklamayı, yönetimdeki istifalar ve Trabzonspor'un iç büyesindeki karışıklık olarak görmek istiyorum.
<p> Bursaspor'a ayrı bir paragraf açalım. Yeşil-Beyazlılar elindeki değerini sahiplenmeleri gerektiğini unutmamalı. İç sahadaki maçlarda tribünlerin dolmaması düşündürücü. Her maçın zor olduğunu, eksikliklerini en çok futbolcuların hissedeceğini iyi bilmeliler. Kaldı ki Bucaspor maçında oyuncuları G.Rangers karşılaşmasına motive edebilirlerdi. Biraz daha dikkat! Aslına bakarsanız, bu hafta yapılan mücadelelerde ciddi bir seyirci kaybı vardı. Yönetimleri ve futbolcuları başarılı kılacak en önemli etken taraftarlardır. G.Saray'lı Baros, F.Bahçe'li Niang ve Manisaspor'lu Simpson bu hafta takımları adına 3'er gol attı. Lig tarihimizde aynı hafta içinde 3'er gol atan bu üç futbolcu tarihe geçti desek yanlış olmaz.
<p> Hakem kararlarını sona sakladık. Yine yanlış düdükler çalındı ve skorlara etki edildi. MHK artık doğru atamalar yapmalı, hakemler de aldıkları şansları cesaretle kullanmalı. Kimseye yaranmak veya 1 maç daha fazla görev almak zorunda değiller. Ve Cüneyt Çakır... Türk hakemliğinin Avrupa'daki yüzakına bugün Şampiyonlar Ligi'nde düdük çalacağı Rubin Kazan-Barcelona maçında başarılar diliyoruz. Yarın UEFA Avrupa Ligi'nde H.Split-Anderlecht arasında yapılacak mücadelede ter dökecek Bülent Yıldırım'ı da tebrik ediyoruz. Gaziantepspor'un başarılı ve örnek başkanı İbrahim Kızıl'a ise geçmiş olsun dileklerimizi iletiyoruz.</p>
</p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1033483), [web.archive.org (arşiv bağlantısı)](http://web.archive.org/web/20100929173515/http://www.zaman.com.tr:80/yazar.do?yazino=1033483)
