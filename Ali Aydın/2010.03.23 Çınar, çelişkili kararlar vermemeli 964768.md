# Çınar, çelişkili kararlar vermemeli

*Ali Aydın 2010.03.23*

<tr><td class="metin" colspan="2" style="padding-top: 20px; padding-left: 5px; ">Karşılaşmanın hakemi Serkan Çınar, birkaç pozisyon dışında başarılı bir müsabaka yönetti diyebiliriz. Çınar'ın avantaj yorumları iyiydi.</td></tr><tr><td class="metin" colspan="2" style="padding-top: 20px; padding-left: 5px; "><p>İkili mücadelelerde çekmeleri doğru değerlendirdi. Doğru faul kararları vermesine karşı kartlarında ciddi yorum hataları yaptı. 52. dakikada Denizlisporlu Çağlar'ın Turgay'la giriştiği hava topu mücadelesinde kasıklarına basması sarı kartla geçiştirilemez. Kartın rengi kırmızı olmalıydı. Çağlar, ilerleyen dakikalarda özellikle Turgay'a ciddi fauller yaptı. Koffi ve İbrahim'in gördüğü sarı kartlar ise kartı gerektirmeyen pozisyonlardı. Yani Çınar, faullerdeki başarısını kartlarda gösteremedi. 87. ve 90+2'de aynı pozisyonlara farklı kararlar vermesi zihinleri bulandırdı. 87. dakikada İvankov kale sahası içindeki topa arkadaşıyla çarpıştığından dolayı müdahale edemedi. Bulgar kaleci, Koffi'yi ceza sahası içinde çekerek düşürdü. Bu, penaltıyı gerektiriyordu. Ve durum da 2-1 idi. Bunu niye söylüyorum? Çünkü 90+2'de bu sefer Denizlisporlu Burak, aynı hareketi İvankov'a yaptı. Bu defa İvankov'un lehine faul kararı verdi. İşte dün akşamın başarılı hakemi Serkan Çınar, bu iki pozisyondaki verdiği çelişkili kararı sorgulamalı.
<p>1 No'lu Yardımcı Hakem Serdar Akçer: Yanlış bir taç ve yanlış bir korner. Akabinde gelen gol. Akçer, dün akşam kendinden bekleneni veremeyen isimdi.
<p>2 No'lu Yardımcı Hakem Mustafa İspiroğlu: Hakemine verdiği kararlarla yardımcı olan İspiroğlu, kendisine de itiraz edilebileceğini bilip, futbolculara karşı aşırı sinirli bir tavır sergilememeli. Bunun dışında başarılıydı.

<p><b>Maçın adamı</b>
<p>Ozan'dan jeneriklik gol
<p>Bursaspor'un başarılı milli futbolcusu Ozan İpek, dün gece bu sezonun tek rövaşata golünü kaydetti. Topu alışı ve vuruşundaki zarafet ve ustalığı taraflı tarafsız bütün futbolseverler ayakta alkışladı. Sporseverlerin temaşa zevkine katkı sunan Ozan, futboluyla da galibiyette başrol oynadı.

<p><b>Hayal kırıklığı</b>
<p>Youla, eski günlerini aratıyor 
<p>Eskişehirspor'dan Denizlispor'a gelen Youla, eski günlerini adeta mumla arıyor. Düşme hattındaki takımına kurtarıcı olarak alınan tecrübeli futbolcu, Bursaspor maçında da hiçbir varlık gösteremedi. Rakipten top kapmak şöyle dursun, kendisine atılan pasları bile olumlu kullanamadı ve sahada gezindi.

<p><b>Kırılma anı</b>
<p>İvankov golün hazırlayıcısıydı
<p>Dakika 67... Ceza alanına gelen ortada kaleci İvankov topu bloke etti. Rakip defans daha yerleşmeden topu hızlı şekilde oyuna sokarak takımını rahatlatan ikinci golün hazırlanmasına zemin hazırladı. İvankov, Denizlispor'un geliştirdiği cılız ataklarda da kalesindeki kurtarışlarla güven verdi.<br/></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=964768), [web.archive.org (arşiv bağlantısı)](http://web.archive.org/web/20100325015552/http://www.zaman.com.tr:80/yazar.do?yazino=964768)
