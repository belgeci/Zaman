# Aydınus ilk yarı iyi, ikinci devre kötüydü

*Ali Aydın 2012.02.13*

<td class="columnist-detail">
<p>FIFA kokartlı hakem Fırat Aydınus'u dün akşamki maçta iki devre halinde değerlendirmek lazım.</p>
<p>
<div id="haberMetinDiv">
<p>İlk yarıdaki Aydınus az düdük çalan, kararlarında isabet oranı fazla olan, oyuna tempo kazandıran, önemsiz faullerle oyunu kesmeyen, verdiği kararlarla adaleti sağlayan isimdi. İkinci 45 dakikadaki Fırat Aydınus çok farklı oldu. Kararlarındaki isabet yüzdesi az, verdiği faullerin birçoğu yanlıştı. Sert ve sinirli bir profil çizdi. Karabüksporlu futbolcunun topu elle oynamasına 'baldırıyla müdahale etti' diye işaret yaparak oyunu devam ettiren Aydınus, 69. dakikada Fenerbahçe lehine çok komik bir penaltı verdi. Bu dakikada Stoch'un şutunda Jahiç, havaya doğru yükseldi. Yükselirken sırtını topa doğru dönen Jahiç, sol kolunu vücuduna yapıştırdı. Ancak sağ eli açıktı. Top direkt Jahiç'in kolun sırtla buluştuğu bölgeye doğru temas ettiğinde Aydınus, net bir çarpmayı penaltı olarak değerlendirdi. Üstüne bir de net bir şekilde 'elle oynadın' işareti yaparak Jahiç'e sarı kart gösterdi. Bu pozisyon tamamıyla bir çarpmaydı. Kaldı ki futbolcu, hem kendisini hem de kolunu hiçbir şekilde topun önüne atmadığı gibi toptan da sakınıyordu. Yardımcı hakemler Serkan Ok ve Alex Taşçıoğlu başarılıydı. 
<p>
<p><b>Maçın adamı</b>
<p>Cernat, orkestra şefi gibiydi
<p>Karabük'ün kaptanı Cernat, F.Bahçe'nin zayıf orta sahası karşısında takımını çok iyi yönetti. Cernat, attığı birinci goldeki usta vuruşunun yanı sıra oyun içinde rakip defansa zor anlar yaşattı. Savunmasına da yardım eden Rumen futbolcu, Karabük'ün galibiyetinde önemli pay sahibiydi. 
<p><b>Hayal kırıklığı</b>
<p>Serdar Kesimal'ın düşüşü sürüyor
<p>Fenerbahçe'nin defans oyuncusu Serdar Kesimal'ın formsuzluğu Karabük'te de sürdü. Maçın etkili ismi Mehmet Yıldız karşısında partneri Yobo ile birlikte çaresiz kalan genç futbolcu, ikinci golden önce yaptığı bariz hatayla da takımını yakan isimlerin başında geldi.
<p><b>Kırılma noktası</b>
<p>Alex'in kaçan penaltısı...
<p>Dakika 69... İki dakika önce nefis bir frikik golüyle takımını umutlandıran Fenerbahçe'nin kaptanı Alex de Souza, hakem Fırat Aydınus tarafından verilen yanlış penaltıyı direğe nişanlayınca takımını beraberlikten etti. Bu andan itibaren Karabükspor'un da direnci arttı.</p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1244300), [web.archive.org (arşiv bağlantısı)](http://web.archive.org/web/20120214175813/http://zaman.com.tr:80/yazar.do?yazino=1244300)
