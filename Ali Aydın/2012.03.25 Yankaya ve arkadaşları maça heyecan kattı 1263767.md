# Yankaya ve arkadaşları maça heyecan kattı

*Ali Aydın 2012.03.25*

<td class="columnist-detail">
<p>Karşılaşmanın hakemi Özgür Yankaya, dün akşam oldukça başarılıydı. Yankaya, fazla düdük çalmayarak oyunu kesintiye uğratmadı. Özellikle ikinci yarı maçı çok zevkli ve heyecanlı bir hale getirmesini bildi.</p>
<p>
<div id="haberMetinDiv">
<p> Futbolcuların faul beklentisi içinde kendilerini yere atmalarına kanmadı. Önemsiz faulleri değerlendirmeyerek oyunun soğumasını engelledi. Özellikle avantaj uygulamaları çok üst düzeydeydi. Her iki takımın da futbol oynamak istemeleri ve rakiplerine karşı saygıyı ön plana çıkarmaları, Yankaya'nın kararlarıyla birleşince güzel bir karşılaşma ortaya çıktı. Futbolcuların oynama istekleri, Özgür Yankaya'nın maç içindeki harika yorumlarına, yardımcı hakemler Selçuk Kaya ve Volkan Narinç de iyi bir yönetim ekledi. Yankaya'nın bu maç içinde eleştirilecek tek hatası 9.15 m'yi açtıramamasıydı. 40. dakikada Fenerbahçe'nin rakip ceza alanı yayı dışında kazandığı serbest vuruşta barajı tam açtırmayan Yankaya, hemen devamında olan golle maçtaki tek negatif hareketiydi. Bu da harika yönetiminin nazarı olsun diyelim. Yardımcı hakemler, başarılı dedik. Özellikle Selçuk Kaya ve Volkan Narinç, tecrübelerini sahaya yansıtırken çok önemli ve zor ofsayt pozisyonlarında başarılı bayraklar kaldırdılar.
<p><b>Maçın adamı: Alex, futbolunu golle taçlandırdı <br/>
</b>Fenerbahçe'nin kaptanı Alex, dün akşam da attığı harika golle takımının şampiyonluk yarışında yürümesini sağlayan isimdi. Emre'nin yedek kulübesinde beklemesi nedeniyle orta sahada çok çalışan tecrübeli futbolcunun attığı mükemmel gol, güzel oyununa yakışan bir vuruştu.
<p><b>Hayal kırıklığı: N'Diaye top bile görmedi <br/>
</b>Bursa-spor'un gol umutlarından Alfred N'Diaye, takımına hiçbir katkı sağlayamadı. Fransız forvet, topla buluşmakta zorlanırken Fenerbahçe'nin defansı arasında kaybolup gitti. Ertuğrul Sağlam tarafından 90 dakikayı tamamlamadan oyundan alındı.
<p><b>Kırılma noktası: Sestak'ın direkten dönen şutu </b><br/>
Yobo bu dakikada kaleci Volkan'dan kendisine gelen topu ayağından kaçırınca Sestak devreye girdi. Bir anda ceza sahasına giren ve Volkan'la karşı karşıya kalan Slovak oyuncu, ayağının içiyle sağ alt köşeye plase yaptı. Ancak top direğin iç tarafına vurunca Bursa beraberlik golünü kaçırdı.
</p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1263767), [web.archive.org (arşiv bağlantısı)](http://web.archive.org/web/20120414090212/http://www.zaman.com.tr:80/yazar.do?yazino=1263767)
