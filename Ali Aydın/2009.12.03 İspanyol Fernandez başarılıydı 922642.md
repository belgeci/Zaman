# İspanyol Fernandez başarılıydı

*Ali Aydın 2009.12.03*

<tr><td class="metin" colspan="2" style="padding-top: 20px; padding-left: 5px; ">Avrupa'da takım olarak kendinizi kabul ettirip gruplarda ya da elemelerde iddialı duruma geldiğinizde karşınızdaki rakibinizi de, hakeminizi de iyi bulursunuz. Dün akşam bu iyilerin bir tanesi de mücadelenin İspanyol hakemi Luis Fernandez idi. Oyunu iyi takip etti; topa yakındı, her iki takım oyuncularıyla  iletişiminde takdiri hak etti.</td></tr><tr><td class="metin" colspan="2" style="padding-top: 20px; padding-left: 5px; "><p>Fernandez, 90 dakikanın genelinde önemsiz itme çekmelere prim tanımadı. Avantajları doğru uygulayarak oyuna tempo kazandırmasını bildi. Aldatmaları devam ettirdi. Çok iyi yer alarak gösterdiği ya da göstermediği kartlarda haklıydı. 59. dakikada Volkan'ın yandan gelen ortada topu tutarak rakibin üzerine düşerken meşin yuvarlağı elinden kaçırması, çoğu hakemin faul çalabileceği bir pozisyondu. Ancak Fernandez, 'devam' kararı vererek cesaretli ve yerinde bir yorumda bulundu. 90+2'de Stock'un attığı golü, ofsayt gerekçesiyle iptal ederken haklıydı. 90+5'te Baroni'ye rakip ceza sahası içerisinde yapılan hareket penaltı olarak değerlendirilebilirdi. Bu pozisyonda çizgi hakeminin devam işareti, bu uygulamanın ne kadar isabetli ya da isabetsiz olabileceğini tartışılır hale getirdi. Bu sezon ilk kez UEFA Avrupa Ligi'nde kullanılan 6 hakem, aralarında anlaşma sağlayamadıkları zaman hatalı davranabiliyor. Yetkililerin bunu yeniden gözden geçirmesinde yarar olduğunu düşünüyorum.
<p> Sonuç olarak Turkcell Süper Lig'de kötü günler geçiren F.Bahçe, Avrupa'daki bu başarısıyla hem güven kazandı hem de Türk insanına mutluluk yaşattı. Bundan sonra bir üst turda daha iddialı takımlarla karşılaşacak olan Sarı-Lacivertliler, Türk futboluna ve taraftarına zevkli, kaliteli ve heyecan duyabileceğimiz maçlar oynayacak. 
<p>
<b>Maçın Adamı: Baroni, orta sahada dinamo gibiydi <br/>
</b>F.Bahçe'nin Brezilyalı futbolcusu, gelişen ve etkili olabilecek Twente ataklarını yerinde müdahaleleriyle önlemesini bildi. Baroni, boşa kaçan rakip futbolculara göz açtırmayarak önleyici defans görevini çok iyi yerine getirdi. Son dakikalarda gol de aradı.
<p><b>Hayal Kırıklığı: Selçuk, Emre'nin açığını kapatamadı 
</b><br/>
Cristian Baroni ne kadar iyiyse, orta alandaki Selçuk Şahin de o kadar kötüydü. Emre Belözoğlu'nun boşluğunu doldurmaktan uzaktı. Rakibin orta alandan geliştirmeye çalıştığı atakları kesemedi. Çoğu kez topun hücum alanına geçmesini engelleyemedi. 
<p><b>Kırılma Anı: Carlos tecrübesini konuşturdu <br/>
</b>Dakika 60, maç 0-0. İki takımın da dengeli oyununda topun bir o kalede bir bu kalede olduğu anlarda Roberto Carlos sahneye çıktı. Volkan'ın boşa çıktığı anda filelere giden topa müdahalesiyle hem karşılaşmayı hem de 3 puanı getiren isimdi. Alkışı hak etti.<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=922642), [web.archive.org (arşiv bağlantısı)](http://web.archive.org/web/20091218102730/http://www.zaman.com.tr:80/yazar.do?yazino=922642)
