# Niang, Aydınus'un işini kolaylaştırdı

*Ali Aydın 2011.02.15*

<td class="columnist-detail">
<p>Stresi çok, problemli ve sorunlu olabilecek maç, Fırat Aydınus'un şansından olsa gerek Niang'ın daha karşılaşmanın başında attığı golle normal seyrine döndü.</p>
<p>
<div id="haberMetinDiv">
<p>
Aslında her iki takım futbolcularının rakibe saygı çerçevesinde bir oyunu tercih etmeleri, keyifli, güzel ve zevkli bir futbolu ön plana çıkardı. Aydınus, teknik kararlarında başarılıydı. Elle oynamaları iyi çözdü. Faul beklentisiyle kendisini yere atanların niyetini süzüp cezalandırmasını bildi.
<p>
Aydınus, eleştirilebilecek tek pozisyonu 25. dakikada yaşadı. Kayserispor ceza alanının içindeki Dia'ya arkadan Ziani'nin elle şiddeti fazla olmayan; ancak denge bozucu bir itmesi vardı. Aydınus, burada penaltı çalabilirdi. Ancak inanmadı. 69. dakikada Niang'ın rakibiyle mücadelesinde Aydınus, Niang aleyhine faul verdi. Faul var ya da yok. Onu tartışmıyorum. Ancak Niang, bu karar sonrasında hakemi alkışladı. Şimdi sormak istiyorum. Eskişehir'de Ertuğrul Sağlam, Ozan İpek'in atıldığı pozisyonda hakemleri alkışla protesto ettiğinden oyundan atıldı. Eğer kural herkese eşit şekilde uygulanacaksa ki uygulanmalı. Mamadou Niang, bir sarı kart görmeliydi. Bu MHK'nın kesin talimatlarından birisi. O sahada başka, bu sahada başka uygulanmamalı. 90+1'de Kayserispor'un ofsayt gerekçesiyle iptal edilen golü doğruydu. Aydınus'un yardımcıları ise başarılıydı.
<p>
<p><b>Maçın adamı</b>
<p>Lugano, iki kişilik oynadı
<p>F.Bahçe'nin Uruguaylı futbolcusu Diego Lugano, dün gece hem savunmada hem de hücumda etkiliydi. Yobo ile birlikte Kayserispor forvetlerine geçit vermeyen Lugano, başarılı futbolunu kritik bir kafa golü ile süslemesini bildi. Hırçınlığını bir kenara bırakınca daha verimli olduğunu bir kez daha kanıtladı. 
<p><b>Hayal kırıklığı</b>
<p>Volkan Babacan, eski takımını üzmedi!
<p>Souleymanou'nun sakatlığında Kayserispor kalesini koruyan Volkan Babacan, eski takımı karşısında çok kötü bir performans sergiledi. Yıllarca oynadığı sahaya bu kez rakip olarak çıkması herhalde kendisini psikolojik olarak olumsuz etkiledi. Niang'ın golünü hazırlayan genç kaleci, Lugano'nun kafa golünde de hatalıydı. 
<p><b>Kırılma noktası</b>
<p>Alex'ten adrese teslim orta
<p>Dakika 60... Oyunu kontrol altında tutan Fenerbahçe 1-0 önde ve sol kanattan köşe atışı kullanma hakkı kazandı. Topun başına geçen Alex, ceza sahasına mükemmel bir orta yaptı. Hava toplarının etkili oyuncusu Lugano da çok iyi bir zamanlama ile meşin yuvarlağı Volkan Babacan'a rağmen filelere yollayınca maç koptu.</p></p></p></p></p></p></p></p></p></p></p></p></div>
</p>
<a href="http://web.archive.org/web/20110216190017/mailto:aliaydin@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1093698), [web.archive.org (arşiv bağlantısı)](http://web.archive.org/web/20110216190017/http://www.zaman.com.tr:80/yazar.do?yazino=1093698)
