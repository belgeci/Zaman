# Aydınus da sahanın yıldızlarındandı

*Ali Aydın 2010.02.16*

<tr><td class="metin" colspan="2" style="padding-top: 20px; padding-left: 5px; ">Karşılaşmanın hakemi Fırat Aydınus, dün gece agresif oyuna izin verdi. Sarı kartına başvurmamak için tüm iyi niyetini kullandı. Kart yerine uyarı yapmayı tercih etti.</td></tr><tr><td class="metin" colspan="2" style="padding-top: 20px; padding-left: 5px; "><p>Ele çarpmaları doğru yorumladı. Futbolcuların faul beklentisi içinde kendilerini yere atmalarına prim tanımadı. Az düdük çalarak oyuna tempo kattı. Seyir zevkini ve heyecanı üst seviyeye getirerek topun oyunda fazla kalmasını sağladı. Gizli faulleri iyi süzdü. Direkt - endirekt vuruşları doğru yorumladı. Kısaca bir hakem sahada ne yapması gerekiyorsa hepsini bi hakkın yerine getirdi. Aydınus'un bu müsabaka içinde eleştirilebilecek tek olumsuz tavrı, Trabzonspor'un golcü oyuncusu Umut'la girdiği çok kötü dialogdu. Bir hakem karşılaşma içinde futbolculara asla kızmamalı. Devamında da dengesini bozmamalı. Hakemin futbolcuyu cezalandıracağı silahları sarı ve kırmızı kartlarıdır. Bunu maç içinde unutmamalı. Sonuç olarak dün akşam çok zevkli geçen müsabakaya büyük bir katkı sağlayan hakem Fırat Aydınus, sahanın yıldızlarından bir tanesiydi. Hafta sonu oynanacak derbinin hakemi de bu maçtan sonra Fırat Aydınus olarak belli oldu diyebiliriz.
<p>1 numaralı yardımcı Tarık Ongun: FIFA yardımcı hakemi Ongun, bir pozisyonda Umut için kaldırdığı yanlış ofsayt dışında iyi bir müsabakaya imza attı. Yorumlarında başarılıydı.
<p>2 numaralı yardımcı Aleks Taşçıoğlu: Zaten tecrübeli ve deneyime sahip bir yardımcı hakem. Dün de başarılı ve hatasız bir maç çıkardı. Çağdaş yardımcı hakemliğin tüm gereklerini sahaya yansıtmasını bildi..?
<p><b>Maçın adamı</b>
<p>Bursa'da kaleciler ön plana çıktı
<p>Dün gecenin en dikkat çeken isimleri kalecilerdi. Bir tarafta İvankov, diğer tarafta Onur. Birbirlerine nazire yaparcasına birer gol yediklerine bakmayın. Her ikisi de mücadelenin içinde öylesine gol vuruşlarına izin vermediler ki ikisini birbirinden ayırmak haksızlık olurdu.
<p><b>Hayal kırıklığı</b>
<p>Colman beklentilerin gerisinde 
<p>Trabzonspor'un başarılı futbolcusu Colman, dün akşam Bursa Atatürk Stadı'nda vasat futbolun üstüne çıkamadı. Görevini tam anlamıyla yapamayan Arjantinli futbolcu, sonucunda da Teknik Direktör Şenol Güneş tarafından oyundan alındı.
<p><b>Kırılma anı</b>
<p>Trabzon'a 'Umut' olmaya devam
<p>Dakika 88... Bursaspor 1-0 önde. Bir anda ortaya çıkan son haftaların formda futbolcusu Umut Bulut'un, kişisel top takibi ve biraz da şansının yardımıyla attığı gol karşılaşmanın sonucunu tayin etti. Başarılı oyuncu, attığı golden sonra büyük sevinç yaşadı.<br/></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=952102), [web.archive.org (arşiv bağlantısı)](http://web.archive.org/web/20100228081820/http://www.zaman.com.tr:80/yazar.do?yazino=952102)
