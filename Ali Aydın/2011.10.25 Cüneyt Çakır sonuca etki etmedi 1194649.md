# Cüneyt Çakır sonuca etki etmedi

*Ali Aydın 2011.10.25*

<td class="columnist-detail">
<p>Karşılaşmanın FIFA kokartlı hakemi Cüneyt Çakır, dün gece başarılı bir maç yönetti. Çakır, sonuca etki edecek bir hata yapmadı. Gösterdiği 6 sarı kartın hepsinde haklıydı.</p>
<p>
<div id="haberMetinDiv">
<p>İyi yerler alarak karar verme oranını olumlu şekilde yükseltti. Bazı pozisyonlardaki ikili mücadelelerde çaldığı düdüklerle muhtemel sertleşmelere izin vermedi ve önleyici hakemliği sahaya yansıttı. Yardımcılarıyla iletişimi kurarak onların oyuna katkısını sağladı. Konuşulacak en önemli pozisyon 42. dakikada yaşandı. Beşiktaş ceza alanında Nduka'nın volesinde top Mustafa Pektemek'in vücuduna yapışık olan sol koluna çarptı. Dolayısıyla devam kararı doğruydu. İlk yarı bittiğinde stadın skorbordu 45 dakikayı göstermiyordu.
<p>Bu hiç önemli değil. Müsabakanın resmi saati hakemin saatidir. İkinci yarı sonuna 5 dakika uzatma verilmesi biraz abartılı olarak gelebilir. Ancak özellikle Mersin İdman Yurdulu futbolcu Ben Yahia'nın sakatlığından dolayı kaybolan zamanla birlikte oyuncu değişiklikleri göz önüne alındığında bu normaldi. Bu arada sürekli maç almanın sendromunu yardımcı hakemler de yaşamaya başladı. 48. dakikada Bahattin Duran, rakipten gelen geri pas gibi topta Mersin İdman Yurdulu futbolcunun topla buluşmasında ofsayt bayrağını kaldırdı. Bu konsantrasyon eksikliği yaşadığının ispatı gibiydi. </p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1194649), [web.archive.org (arşiv bağlantısı)](http://web.archive.org/web/20111107042343/http://www.zaman.com.tr:80/yazar.do?yazino=1194649)
