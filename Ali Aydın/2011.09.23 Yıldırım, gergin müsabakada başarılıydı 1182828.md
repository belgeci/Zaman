# Yıldırım, gergin müsabakada başarılıydı

*Ali Aydın 2011.09.23*

<td class="columnist-detail">
<p>FIFA hakemi Yunus Yıldırım, dün akşamki konumuyla sıkıntılı ve gergin müsabakayı başarıyla yönetti.</p>
<p>
<div id="haberMetinDiv">
<p>Çünkü geçen sezon oynanamayan müsabaka atmosferi olumsuz etkileyecekti. Yıldırım, var olan otoritesini sahaya yansıtarak kontrolü elinden hiçbir zaman kaçırmadı. Bu arada da oyunu fazla kesmemeye gayret etti. Gösterdiği 8 tane sarı kartın ki bir tanesi kırmızı oldu. Kartlarda haklıydı. Hatta bu sarılardan iki tanesi de kırmızıya daha yakındı. Maçtaki konuşulacak en önemli pozisyon Bursaspor'un golünü atan Bangura'ya 25. dakikada 2 No'lu Yardımcı Hakem Adil Sinem'in uyarısıyla kırmızı kart çıkartmasıydı.
<p> O pozisyonda neler konuşuldu tabii ki bilemeyiz. Ancak Adil Sinem'in 'küfretti' diye bir söylemi var. Doğrudur. Böyle bir şey olduysa tabii ki karar kırmızı kartla cezalandırmadır. Ancak Sinem, buradaki cesaretini Ertuğrul Sağlam'ın aşırı derecede hakem otoritesini sarsacak hareketleriyle itirazında gösteremedi. Mademki haklısın, verdiğin kararın doğru olduğuna inanıyorsun, bu hareketlere de seyirci kalmayacaksın. Bu, hakem ve dördüncü hakem için de geçerli. 1 No'lu Yardımcı Hakem Nihat Mızrak ise geçen sezon uğradığı cezayı ve maç verilmemesini hiç hak etmediğini anlatır gibi başarılı bir müsabakaya imza attı. 
<p>Maçın adamı: Sivok hem savundu hem de attı
<p>Beşiktaş'ın Çek futbolcusu Tomas Sivok, attığı beraberlik golünün dışında defansta hata yapmadı. Deneyimli stoper, ayağındaki topları da olumlu şekilde hücum bölgesine aktardı. Özellikle Egemen Korkmaz'ın kenara alınmasının ardından geride inisiyatif almasını bildi.
<p>Hayal kırıklığı: Quaresma'ya yakışmadı
<p>Beşiktaş'ın Portekizli oyuncusu Ricardo Quaresma, kredisini çabuk şekilde tüketiyor. Takım oyunu yerine bireyselliği sürekli tercih eden kaptan, Bursa'da takımına hiçbir katkı sağlayamadı ve gereksiz gördüğü ikinci sarı kartla da oyun dışı kaldı. Q7, taraftarın ona sevgisini hak etmedi.
<p>Kırılma anı: Beşiktaş'ın eksik kalması
<p>Siyah-Beyazlıların Portekizli yıldızı Quaresma kırmızı kart gördükten sonra Beşiktaş Teknik Direktörü Carlos Carvalhal, yaptığı değişikliklerle hücum gücünü artırdı. Siyah-Beyazlı takım da peş peşe bulduğu pozisyonlardan sonra 3 dakika içinde attığı 2 golle galibiyete ulaştı. 
<p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1182828), [web.archive.org (arşiv bağlantısı)](http://web.archive.org/web/20110925025116/http://zaman.com.tr:80/yazar.do?yazino=1182828)
