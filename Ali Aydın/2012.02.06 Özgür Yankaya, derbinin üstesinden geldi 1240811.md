# Özgür Yankaya, derbinin üstesinden geldi

*Ali Aydın 2012.02.06*

<td class="columnist-detail">
<p>Hakem Özgür Yankaya, kariyerindeki ilk derbisinde başarılı bir maç yönetti.</p>
<p>
<div id="haberMetinDiv">
<p> Yankaya, çok koşarak iyi yerler aldı. Maç içinde o kadar güzel yorumlar yaptı ki, futbolcuların oyunda kalmasını sağladı. Tartışmalı pozisyonlarda direkt kart çıkarmayıp önce uyarı yapması tecrübe kazanmasıyla alakalıydı. Oyunun sertleşebilecek bölümlerinde hemen düdük çalıp müdahale etmesi muhtemel sertliklerin ve karmaşaların önünü aldı. Avantajlarını çok iyi uygulaması ve sonrasında kartlarına başvurması örnek bir hakem uygulamasıydı. Maç içinde gösterdiği beş sarı kartın hepsi doğruydu. 44. dakikada Fenerbahçe ceza alanı içinde Yobo-Mustafa Pektemek mücadelesinde korner kararı doğruydu. Bu pozisyonda Yobo, topa müdahale etmişti. Yankaya'nın kart gösterme konusunda eleştirilebilecek tek pozisyon 56. dakikada Holosko'nun yaptığı hareket idi. Bu dakikada kendisine faul yapıldığını iddia eden Holosko, ayakkabısını çıkarıp yere fırlattı. Bu pozisyonda ayakkabısı yerine topu vursaydı sarı kart görecekti. Ha top, ha ayakkabı hiç fark etmez. Çünkü böylesine benzer bir pozisyonda Simao topa vurduğu için bir sarı kart gördü. Sonuç olarak hem yardımcı hakemlerin hem de Özgür Yankaya'nın yönetimi alkışa değerdi. 
<p><b>Maçın adamı</b>
<p>Joseph Yobo'nun eksiği yoktu
<p>Eksik Beşiktaş'ın karşısına sahaya favori olarak çıkan Fenerbahçe'de maçı koparan isim Nijeryalı stoper Joseph Yobo oldu. Attığı golle takımını daha maçın henüz başında öne geçiren Yobo, Beşiktaş ataklarını o kadar güzel kesti ki rakiplerinin final vuruşlarını yapmasına izin vermedi. 
<p><b>Hayal kırıklığı</b>
<p>Filip Holosko, tribünlere oynadı
<p>Sakat ve cezalı futbolcuların çokluğunda ideal tertibinden çok uzakta oynamak zorunda kalan Beşiktaş'ın gol umudu Filip Holosko idi. Ancak Slovak forvet, neredeyse ayağına gelen bütün topları ezerken çoğu zaman da bencil davranarak takımını yakan isim oldu. 
<p><b>Kırılma noktası</b>
<p>Ernst'in şutu direkten dönünce
<p>Dakika 72... İkinci yarıda beraberlik golü için bastıran Beşiktaş, bu dakikada hedefine çok yaklaştı. Fenerbahçe'nin defansından seken topu iyi takip eden Fabian Ernst'in gelişine vurduğu vole üst direkten auta gitti. Bu şut gol olsaydı farklı bir oyun ve skor ortaya çıkabilirdi.</p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1240811), [web.archive.org (arşiv bağlantısı)](http://web.archive.org/web/20120207203445/http://www.zaman.com.tr:80/yazar.do?yazino=1240811)
