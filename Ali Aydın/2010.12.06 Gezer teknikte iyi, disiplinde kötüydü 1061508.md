# Gezer teknikte iyi, disiplinde kötüydü

*Ali Aydın 2010.12.06*

<td class="columnist-detail">
<p>Bünyamin Gezer, maçın genelinde doğru yorumlar yapsa da bazı bölümlerde hatalıydı.</p>
<p><p>Teknik kararlarındaki başarısını disiplin cezalarıyla bütünleştiremedi. Sonuca değil, ama skoru değiştirebilecek önemli hatası 54. dakikada geldi. Karabüksporlu Angelov, kontrolünde ve sol tarafında kalan topla oynamak yerine sağ tarafından meşin yuvarlağı alma mücadelesi veren Cristian Baroni'nin kaval kemiğine tabanla bastı. Bu, tartışmasız direkt bir kırmızı kart olmalıydı. 16. dakikada Lugano, Emenike'nin bileğine pozisyon icabı bastı. Buradaki devam kararı ve kart göstermemesi doğruydu. 41. dakikada Niang-Deumi arasındaki mücadelede top önce Deumi'nin sonra Niang'ın, tekrar Deumi'nin eline çarptı. Burada yardımcı hakem Ekrem Kan, Niang aleyhine serbest vuruşu işaretledi ve Niang sarı kart gördü. Buradaki doğru olan yorum, oyunu devam ettirmekti. Aynı şekilde 90+2'de Lugano'nun önce göğsüne çarpan top, sonrasında sol koluna doğru gitti. Burada da Gezer, elle oynama kararı verdi. Bu pozisyonda 'devam' daha doğru olacaktı. 1 No'lu Yardımcı Hakem Mustafa Emre Eyisoy: Maçın genelinde bir taç yanlışı dışında başarılıydı. 2 No'lu Yardımcı Hakem Ekrem Kan: Niang'ın elle oynama pozisyonundaki yanlış kararı dışında o da başarılı bir müsabakaya imza attı. ali­ay­din@za­man.com.tr
<b><p>Maçın adamı</p></b>
<p>Alex, yine yaptı yapacağını Zirve yarışını sürdürmek isteyen Fenerbahçe'de kaptan Alex de Souza, gemisini hedefe doğru yüzdürmeye devam ediyor. Alex, attığı gol ve asistiyle geceye damgasını vuran isimdi. Giydiği 10 numaralı formanın hakkını bu maçta da teslim etti.
<b><p>Hayal kırıklığı</p></b>
<p>Deumi, Fenerbahçe'ye çalıştı! Karabükspor defansının göbeğinde görev yapan Deumi Tchani, yaptığı bariz hatalarla adeta yenilgiye zemin hazırladı. Takımının yediği birinci golde ayağındaki topu kaptıran Kamerunlu futbolcu, Alex'in attığı ikinci golde de rakibini kaçırarak Karabükspor'u yaktı.
<p>
<b><p>Kırılma noktası</p></b>
<p>Dakika 18... F.Bahçe, Alex'le kazandığı ikinci gol ile zorlu geçebilecek bir müsabakayı ilk yarı itibarıyla kolaya çevirdi. Bu dakikada sağ kanattan etkili gelen Mehmet Topuz, elini kaldırıp top isteyen Alex'i mükemmel gördü. Sambacı da bu nefis asisti gole çevirerek takımını rahatlattı.
<p></p>
<a href="http://web.archive.org/web/20101207012430/mailto:aliaydin@zaman.com.tr">
</a></p></p></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1061508), [web.archive.org (arşiv bağlantısı)](http://web.archive.org/web/20101207012430/http://www.zaman.com.tr:80/yazar.do?yazino=1061508)
