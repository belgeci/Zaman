# Özkahya, dev maçı kaldıramadı

*Ali Aydın 2012.04.30*

<td class="columnist-detail">
<p>Maçın FIFA kokartlı hakemi Halis Özkahya, futbolcuların iyi niyetten yoksun mücadelesinde zor bir gece yaşadı.</p>
<p>
<div id="haberMetinDiv">
<p>Bu kadar faulün yapıldığı bir maçta itişme-çekişmelerin ön plana çıktığı müsabakada çok iyi değildi. Aslına bakarsanız birçok da hata yaptı. Temaslı faullere 'devam' dedi. Temassız faulleri faul olarak değerlendirdi. Elle oynamalara kandı. Bu yüzden de birçok futbolcunun sinirlendiklerinden dolayı sarı kart görmelerine neden oldu. Gösterdiği 13 sarı kartta kendi hatasından dolayı gösterilen kartlar vardı ve bu kartların çok olmasının nedeni buydu. Bu kadar kart gösterdiği pozisyonda 89'da Semih'le Veli'nin yaka-paça birbirlerine saldırmalarını kartsız geçiştirmesi kendisine yakışmadı. 12'de Edu-Volkan çarpışmasında Edu'ya gösterilen sarı kart doğruydu. 35'te Semih, ceza alanı içinde topa vuracakken şut atacağı ayağına Ernst'in teması var. Zor pozisyon, ancak penaltı verilmeliydi. 37'de Quaresma'nın plase vuruşunda top ceza alanı içindeki Bekir'in eliyle temas ediyor. Bu pozisyonda çarpma kararı ve korner verilmesi doğruydu. Yardımcı hakemler, beklenen performansı bir-iki pozisyon dışında gösterdiler. 90+3'te sarı kart gören Rüştü'nün hakemin gözü önünde kendisini kısa da olsa alkışlaması Özkahya tarafından görüldüğü halde değerlendirilmedi.
<p>Maçın adamı
<p>Stoch, fırtına gibi esti. Fenerbahçe'de kaptan Alex, Musa Sow ve Emre Belözoğlu'nun yokluğunda tüm gözler Miroslav Stoch'un üzerindeydi. Alex'in görevini üstlenmeye çalışan Slovak yıldız, attığı frikik golüyle takımına beraberlik golünü kazandırırken, hareketli futbolu ile Beşiktaş defansını maç boyunca yıprattı.
<p>Hayal kırıklığı
<p>Simao, tatile erken çıkmış. Beşiktaş'ın Portekizli futbolcusu Simao Sabrosa, derbideki maçta vatandaşı Ricardo Quaresma ile birlikte takımına hiçbir katkı sağlayamadı. Orta sahada etkisiz kalan tecrübeli futbolcu, ne hücumda ne de savunmada vardı. 90 dakikayı tamamlayamadan oyundan alındı.
<p>Kırılma noktası
<p>Golcü Egemen, kaleleri şaşırınca. Dakika 83... Stoch'un kullandığı sert korner atışını ön direkte bekleyen Gökhan Gönül kafasıyla aşırttı. Rüştü'yü aşan top kaleye doğru paralel olarak giderken meşin yuvarlağı kornere atmak isteyen Egemen kendi filelerini havalandırınca F.Bahçe, bitime sayılı dakikalar kala 2-1 öne geçti. </p></p></p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1280873), [web.archive.org (arşiv bağlantısı)](http://web.archive.org/web/20120518061258/http://www.zaman.com.tr:80/yazar.do?yazino=1280873)
