# Özkahya, son dakikalarda ipin ucunu kaçırdı

*Ali Aydın 2009.11.28*

<tr><td class="metin" colspan="2" style="padding-top: 20px; padding-left: 5px; ">Halis Özkahya, 3. haftada yönettiği Galatasaray-Kayserispor maçından sonra uzun süre maç alamamıştı.</td></tr><tr><td class="metin" colspan="2" style="padding-top: 20px; padding-left: 5px; "><p>Ancak son iki haftada gösterdiği performansından dolayı adeta derbi niteliği taşıyan dünkü mücadeleye atandı. Aslına bakarsanız kartların dışında sonuca etki edebilecek fazla bir hata yapmadı. Elle oynamayı göremediği bir anın dışında yine bir ele çarpmayı doğru değerlendirdi. Olan faulleri devam ettirerek oyuna tempo kazandırmayı düşündü. Üst üste olan faulleri ilk faulü çalmadığı için inatla devam ettirdi. 76. dakikada "Düdüğümü beklemedin." gerekçesiyle Elano'ya sarı kart gösterdi. Brezilyalı'nın önceden bir kartı daha olsaydı aynı cesarete sahip olabilir miydi merak ediyorum. Asıl büyük hataları ise ikinci yarının uzatma dakikalarında geldi. Dakika 90+1... Arda'ya sarı kart gösteriyor. Yıldız futbolcu ısrarla ve işaret parmağıyla burun buruna kendini tehdit edercesine homurdanıyor; fakat sarı kartına başvuramıyor. En büyük zaaf ise 90+3'te Sabri ve Ozan'ın taç çizgisi üzerindeki pozisyonu. Ozan'ın Sabri'ye müdahalesi sarı kartı gerektiren bir hamleydi. Ve kartına başvuracaktı. Ancak Neeskens'in üst düzey bir teknik adama yakışmayacak tepkisi sonucu Ozan hiçbir hareket ya da taşkınlık yapmadığı halde kırmızı kartla cezalandırıldı. Peki Neeskens niye kaldı? Aynı posizyonda Sabri'nin sarı kart görmesi hakemlik adına yakışmayacak bir karardı. Peki bu kartı verdin diyelim. Oyun başladı. Hemen peşinden Sabri, verilen karara tepki göstererek topa vurdu. Yani hakem kararına itiraz etti. Bu bir sarı karttı, dolayısıyla ikinci sarı karttan dolayı ihracı gerektiriyordu. ali­ay­din@za­man.com.tr<br/></p></td></tr>

Kaynak: [zaman.com.tr](http://zaman.com.tr/yazar.do?yazino=921032), [web.archive.org (arşiv bağlantısı)](http://web.archive.org/web/20091218102710/http://www.zaman.com.tr:80/yazar.do?yazino=921032)
