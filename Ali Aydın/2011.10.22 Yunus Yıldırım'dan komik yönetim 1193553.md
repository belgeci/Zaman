# Yunus Yıldırım'dan komik yönetim

*Ali Aydın 2011.10.22*

<td class="columnist-detail">
<p>Merkez Hakem Kurulu (MHK) Başkanı Yusuf Namoğlu'nun da herhalde sıfır toleransla izlediği maçta hakem Yunus Yıldırım, garip, tutarsız, biraz da kimse alınmasın ama komik bir yönetim gösterdi.</p>
<p>
<div id="haberMetinDiv">
<p>Fazla bir şey söylemek istemiyorum. Dikkat ederseniz, Yıldırım'ın çaldığı hemen her düdükten sonra faul yaptı diye belirttiği futbolcuların istisnasız hepsi sırıta sırıta gülüyordu. 81'de G.Saraylı Riera ile Antalyasporlu Deniz Barış arasında oyunun durduğu bölümde Sarı-Kırmızılı futbolcuya bir sarı kart çıktı. Yardımcı hakem Volkan Narinç, uyarmıştı. Bu pozisyonda sarı kart doğru diye kabul edelim. Deniz Barış, rakibine kırmızı kart gösterttirmek için kendisini abartlı şekilde yere attı. Ve bu hakemi aldatmaya yönelik kasti bir hareketti. O zaman, Deniz de bir sarı kart görmeliydi. 90+3'te Gökhan Zan topa müdahale etmek isterken eline çarptı. Bu pozisyonda Zan, itirazdan sarı gördü. Bu pozisyonu alın ceza alanı içine koyun, bu hakem bu pozisyonda penaltı veremeyecekti. Öyleyse burada da oyunu devam ettirmesi gerekirdi. Ki, 35'te Musa Nizam, kendi ceza alanındaki serbest vuruşta Felipe Melo'yu güreşvari bir şekilde yere indiriyor. Yıldırım'ın tam gözü önünde. Bu penaltı verilmeyecekse o zaman ceza alanı içinde futbolcular neden uyarılıyor? 
<p><b>Maçın adamı</b>
<p>Ali Turan geçit vermedi. Geçtiğimiz sezon Galatasaray'dan Antalyaspor'a transfer olan Ali Turan, dün geceki maçta ayakta kalan, görevini yapan tek futbolcuydu. Tecrübeli isim, Galatasaray'ın gol ayaklarına adım attırmadı. Milan Baros çıkana kadar Çek forvet, ardından Elmander'e şans tanımadı.
<p><b>Hayal kırıklığı</b>
<p>İki takım da üzdü. Galatasaray ve Antalyaspor oynayamadıkları (!) futbolla hem stattaki taraftarlara hem de televizyonları başındaki seyircilere sıkıntılı bir gece yaşattı. 90 dakikalık maçta "Ne oldu?" diye sorsanız; Ömer Çatkıç ve Muslera'nın kurtarışından başka ne bir pozisyon ne de zevkli bir mücadele vardı.
<p><b>Kırılma anı</b>
<p>Muslera'nın kurtarışı. Dakika 90+3... Antalyaspor belli ki duran toplara çalışmış. Ceza alanı dış köşesine gönderilen topta Ali Tandoğan'ın direkt volesinde meşin yuvarlak Muslera tarafından harika bir şekilde kornere gönderildi. Futbolun adaleti bu olsa gerek. Çünkü her iki takım da galibiyeti hak etmemişti. </p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1193553), [web.archive.org (arşiv bağlantısı)](http://web.archive.org/web/20111107042323/http://www.zaman.com.tr:80/yazar.do?yazino=1193553)
