# Arda, eleştirilere en güzel cevabı verdi

*Ali Aydın 2010.05.23*

<tr><td class="metin" colspan="2" style="padding-top: 20px; padding-left: 5px; ">Bir tarafta Galatasaray formasıyla UEFA ve Süper Kupa'yı kazanan, birçok kez şampiyonluk yaşayan, Milli Takım'da da ahlâklı bir maziye sahip olan Okan Buruk; diğer yanda yine büyük başarılara imza azan Emre Aşık...</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Türk futbolunun beyefendi iki önemli ismi dün akşam aktif futbolculuk yaşantısını noktaladı. Türk halkına ve futbola büyük katkılarından dolayı kendilerine teşekkür ediyoruz.
<p> Gelelim maça... Arda Turan'la başlamamak haksızlık olur. Süper Lig'de son haftalarda çok eleştiriye maruz kalan Arda Turan, dün akşam attığı gol ve ikinci golün asistini yaparak herkesi susturdu. Ay-Yıldızlı ekibimiz istekli, arzulu, rakibini sahasına hapseden, top rakipteyken baskı kuran, top kendisine geçtiğinde kanatları ve oyunu açarak pozisyon oluşturmakta zorlanmayan bir görüntüdeydi. Her şeyden önce Servet Çetin ve Gökhan Zan gibi takımlarında uzun süre yer almayan oyuncuların dün akşam futbol oynamaya ne kadar aç olduğunu gördük. Bu isimler formunu bulduğu zaman defansta rakibe geçit vermeyeceklerini ve hücuma da büyük katkı sağlayacaklarını ispat ettiler. Buradaki önemli kıstas, Servet Çetin, Gökhan Zan, Sabri ve Çağlar'ın topu kazandıkları anlarda bir pasör gibi meşin yuvarlağı servis etmeleriydi. Sonuç olarak Çek Cumhuriyeti karşısında, Euro 2012 için arzulu ve o kupaya katılacak havayı yakalayan bir Milli Takım izledik. Dün vefat eden Milli Takım hocalarından Fatih Eser'e ise Allah'tan rahmet, kederli ailesine ve spor camiasına sabırlar dilerim.

<p><b>Maçın adamı</b>
<p>ABD'li hakem oyunu germedi! 
<p>Hazırlık maçlarında takımlar gibi FIFA da ya çok yaşlı ya da genç isimlere görev verir. Buradaki amaç, hakemin bundan sonra göstereceği performansı ve tecrübesini artırmaktır. ABD'li Mark Geiger de dün hata yapmadı. Oyunu akışına bıraktı, iyi yer alıp kabullenebilir bir maç yönetti.

<p><b>Hayal kırıklığı</b>
<p>Cech, Chelsea'deki gibi değil
<p>Çek Cumhuriyeti'nin tecrübeli file bekçisi Petr Cech, dünkü performansıyla hayal kırıklığına yol açtı. İngiltere Premier Lig'de Chelsea formasıyla şampiyonluğa uzanan başarılı kaleci, Milli Takım'ımızın Arda Turan ve Nihat ile bulduğu gollere engel olamadı. Savunmadaki arkadaşlarını yönetemedi.


<p><b>Kırılma anı</b>
<p>Arda, klasını konuşturdu
<p>Arda Turan, 31. dakikada bireysel yeteneğini konuşturdu. Vuruş tekniğini klasıyla bir araya getirince maçın ilk golünü atarak galibiyette başrol oynadı. Yıldız futbolcu, Nihat Kahveci'nin attığı ikinci golün de pasını veren isimdi. Galatasaray'daki performansının çok üzerindeydi.</p>
</p></p></p></p></p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=987190), [web.archive.org (arşiv bağlantısı)](http://web.archive.org/web/20100524111246/http://zaman.com.tr:80/yazar.do?yazino=987190)
