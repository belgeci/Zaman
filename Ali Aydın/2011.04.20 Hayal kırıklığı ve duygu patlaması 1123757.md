# Hayal kırıklığı ve duygu patlaması

*Ali Aydın 2011.04.20*

<td class="columnist-detail">
<p>Sporda şiddet ve düzensizliğin önlenmesine dair kanun, Resmi Gazete'nin 14 Nisan 2011 günkü nüshasında yayımlanarak yürürlüğe girdi.</p>
<p>
<div id="haberMetinDiv">
<p>Kulüp yöneticilerinden taraftara, medyadan yazarlara kadar herkesin sorumluluk sahibi olması adına çıkartılan kanunlar eğer net ve tavizsiz şekilde uygulanabilirse, özellikle tribünler artık gerçek sahiplerinin olacak. Masumane denebilecek bazı görsellikler (örneğin meşale) artık 'suç' kapsamına girdi. Genel olarak değerlendirildiğinde önemli bir adım. Ancak önemli olan yasanın çıkması değil, uygulamasıdır. Herkes kendisinin polisi olduğunda, zaten bir sorun yaşanmaz. Yani önce herkes sorumluluk almalı.
<p> Şükrü Saracoğlu'nda müthiş bir maç izledik. İyisiyle kötüsüyle hemen her şey vardı. 13 sarı, 1 kırmızı, verilmeyen penaltılar, gösterilmeyen ya da yanlış gösterilen kırmızı kartlar, heyecan, umutların bittiği anda gelen golle bir tarafın yeniden doğuşu, rakip tarafın hüznü. 90+4'te heyecanın doruk yaptığı pozisyonu tekrar hatırlayın. Atılacak ya da yenecek 1 gol ligin sonucuna direkt etki edebilecekti. Stock'un şutunda top direkle buluştuğunda yaşanan hayal kırıklığı, hemen akabinde Santos'un gol vuruşuyla ters orantılı bir duygu yaşatıyor insana. İşte futbolun bu kadar sevilmesinin sebebi de bu anlar.
<p> Şiddet yasasının çıkartılma sebeplerinden birisi de bu güzelliklerin ortaya çıkmasını sağlamak. Hemen gol sonrasına dönelim. Gaziantepspor yedek kulübesiyle Fenerbahçe taraftarlarının yaşadıkları ve 'olay' denen insanî tepkiler. Kimse bunların yaşanmasını istemezdi. Ancak anlık öfke, Türk insanının kontrol edemediği en büyük yanlışlarından bir tanesi. Bu bölümde Fenerbahçe Başkanı Sayın Aziz Yıldırım ile yöneticilerinin sahaya inerek tarafları yatıştırma gayretleri akılcı ve sorumluluk örneği içeren aklıselim bir davranıştı. Saha içine giriş akreditasyon kartının olmaması, hiçbir cezayı beraberinde getirmez. Olay çıkartmak için değil, yatıştırmak için verilen bu çaba cezayı değil, takdir edilmeyi gerektiren bir davranış. Tebrik etmek gerekir. Ancak bazı medya kuruluşlarında yapılan haberler doğru mu bilemiyorum?
<p> "Maçın devre arasında Aziz Yıldırım'ın hakeme hakaretleri var. Gözlemci bunu rapor etti, hakem etmedi." deniyor. Böyle bir şey varsa iddiaya göre hakem raporunda neden belirtmemiş ve gözlemci neden yazmış? Gözlemci anında çıkış tüneline nasıl inmiş? Ne görmüş ya da neye şahit olmuş? Bunlar sonradan belli olur. Ama eğer durum böyleyse hakeme ne demek gerekir bilemiyorum! Bu başlıbaşına başka bir yazı konusu. Bildiğiniz gibi yönetimiyle herkesin tepkisini çeken hakem Hüseyin Göçek 'günah keçisi' ilan edildi. Galatasaray basketbol formasıyla, sporcu kimliğiyle spor yaptığı günler ve fotoğraflar gündeme getirildi. Göçek, 2 sezon önce de Fenerbahçe-Galatasaray maçını yönetmiş, bu fotoğraf ve konu hiç tartışılmamıştı. Şimdi neden herkes ona yükleniyor anlamış değilim. Hüseyin Göçek'i bu sezonun 29. haftasına kadar 3 büyük takımın hiçbir maçında görevlendirmeyen MHK Başkanı Oğuz Sarvan, ne oldu da ligin en kritik mücadelesine bu hakemi atadı? Elinde bu karşılaşma için o kadar önemli isimler varken, çoğunu Bank Asya'da kullanmak ve bu maça hakemlik düzeyi olarak vasat kıvamdaki Hüseyin Göçek'i atamak, neyle izah edilebilir? Yazık değil mi Göçek'e? Bundan sonra ona Galatasaray ve Fenerbahçe maçları nasıl verilecek? Daha doğrusu Galatasaray'ı ilgilendiren diğer maçlara nasıl atanacak? Ne oldu şimdi? Göçek'in FIFA kokartına bile mal olabilecek yolu açabilme başarısı gösteren Oğuz Sarvan'ı kutlamak lazım! Özetle; Göçek bu maçın ismi değildi. Yöneticileri bile bile kör göze parmak soktu. Yöneticilik hatası ya da zafiyeti, işi nerelere kadar getirdi. Yazık, inanın çok yazık.
<p> Avni Aker'de de büyük bir mücadele vardı. Geçen sezonun yansıması olarak gündeme getirilen borç-alacak söylemleri, maçın önüne geçemedi. Artık bu senaryoları bırakalım. Lider Trabzonspor 1 atıyor, 3 alıyor. Daha başka bir değişle Burak Yılmaz atıyor, Trabzon kazanıyor. Lig Trabzonspor'un alacağı sonuçlarla şekillenecek gibi duruyor. Eskişehir ve Gaziantep karşılaşmaları ligin şekilleneceği önemli maçlar. Trabzon bir adım önde ve inancı da yanlarına aldılar artık. Geçmişten aldıkları dersleri sahaya yansıtmasını biliyorlar artık. Unutmadan Bursa maçındaki skorborda 52, 53 ve 55. dakikalarda Ordu, Rize ve Samsun için verdikleri mesaj, insanların gönlünü okşadı. Şıktı, güzeldi. Bundan sonraki haftalarda umarız şiddet ve hatalı yönetim konuları gündeme gelmez. En büyük dileğimiz bu...</p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1123757), [web.archive.org (arşiv bağlantısı)](http://web.archive.org/web/20110421031835/http://zaman.com.tr:80/yazar.do?yazino=1123757)
