# Müftüoğlu, pozisyonları doğru yorumladı

*Ali Aydın 2011.04.21*

<td class="columnist-detail">
<p>Kuddusi Müftüoğlu, bir hakemde olması gereken özgüveni sahaya yansıtmasını bildi.</p>
<p>
<div id="haberMetinDiv">
<p>Müftüoğlu, birçok pozisyonu doğru yorumlayarak topun oyunda daha fazla kalmasına katkı sağladı. Maçta konuşulacak üç tane pozisyon vardı. Üçü de ceza alanları içinde yaşandı. 26. dakikada G.Antepspor atağında Beşiktaş ceza sahasına ortalanan topta Popov kafaya çıktığı anda Almeida'nın arkadan Bulgar futbolcuya elle bir teması var. Şiddetli ya da değildi, ancak penaltı kararı verilmesi ağır olurdu. 33. dakikada bu defa G.Antepspor ceza alanına gelen ortaya Sivok kafa vurdu. Serdar Kurtuluş havaya sıçradığında kolunu da kaldırdı. Bu esnada da havadan giden topu eliyle voleyboldaki blok gibi engelledi. Yani Serdar'ın kolu hem doğal konumunda değildi hem de niyet olarak topun geçmesini engelledi. Net bir penaltıydı. Karar doğruydu. Ancak sarı kart eksik kaldı. 81. dakikada yine G.Antepspor ceza alanında Quaresma'nın yakın mesafeden kaleye şutu var. Topun önüne atlayan Yalçın, kolu doğal konumunda iken meşin yuvarlakla temas ediyor. Çarpma olarak değerlendirilmesi gereken pozisyonda Müftüoğlu, doğru karar verdi. Sonuç olarak dün akşam hakemler için başarılı bir geceydi diyebiliriz.
<p><b>Maçın adamı</b>
<p>Olcan, gollerine sevindi
<p>Dün gece Türkiye Kupası yarı final rövanş maçında açılış golünü kaydeden Gaziantepspor'un son haftalardaki yükselen yıldızı Olcan, kapanışın da adı oldu. Yetenekli oyuncu, oynadığı güzel futbolun yanında attığı şık gollerin sevincini, kupada finale yükselememenin üzüntüsünü yaşadı. 
<p><b>Hayal kırıklığı</b>
<p>Serdar'dan gereksiz müdahale
<p>Gaziantepspor, 1-0 önde ve iyi de oynuyordu. Gaziantep'in ilk dakikalardaki baskısı altında büyük sıkıntı yaşayan Beşiktaş'ın imdadına Serdar Kurtuluş yetişti. Gaziantep ceza sahasına yapılan ortaya Sivok kafayı vurdu, Serdar topu eliyle kesip penaltıya sebebiyet verdi. Atışı Simao gol yaptı.
<p><b>Kırılma noktası</b>
<p>Gaziantep'in umudu 49'da bitti
<p>Gaziantep'in umutlarını tamamen bitiren gol 49. dakikada Almeida'dan geldi. Gaziantep savunmasını az adamla yakalayan Beşiktaş'ta, Quaresma topu hızla taşıdı, sol kanattan ayağının dışıyla ceza sahası içine hareketlenen Almeida'nın önüne topu bıraktı.</p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1124276), [web.archive.org (arşiv bağlantısı)](http://web.archive.org/web/20110423020750/http://www.zaman.com.tr:80/yazar.do?yazino=1124276)
