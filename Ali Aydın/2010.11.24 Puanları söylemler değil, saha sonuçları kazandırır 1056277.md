# Puanları söylemler değil, saha sonuçları kazandırır

*Ali Aydın 2010.11.24*

<td class="news-spot">
<p>Bu haftanın ana gündemi Galatasaray'da gelişen olaylar. Bir yandan yönetim içindeki sorunlar, diğer yandan futbolcularla ilgili sakatlık problemleri vs...</p>
<p><p>Bu yelpazeyi daha da genişletmek mümkün. Tabii ki büyük camiaların beklentileri kadar dertleri de büyük oluyor. Rüzgâr arkanızdan esip sizi hedefe koşturmaya başlarken, bir de bakmışsınız hiç ummadığınız bir anda fırtınaya kapılıp sürüklenivermişsiniz. Ancak kafanız, gözünüz yarılsa da mutlaka bir yerde durursunuz ve toparlanmaya başlarsınız. İşte Sarı-Kırmızılıların yaşadığı, şimdilik böylesine bir şey gibi gözüküyor.
<p> Fırtınanın dinmesine az kaldı. Pansumanlar yapılıp, kalınan yerden hızlı bir şekilde koşulabilir. Çünkü şu an için yitirilenler olsa da kaybedilmiş bir şey yok. Bu takımın dışarıdan serbest bırakıldığında hızlı bir şekilde düzlüğe çıkacağından kimsenin şüphesi olmamalı. Yönetim içi çatışmadan çok, Misimoviç meselesi gündemde tutuluyor. Herkes bir şeyler söylüyor. Oysa işin başındakilerin neden böyle bir karar aldıklarıyla ilgilenmiyorlar. Teknik Direktör Hagi'nin özellikle basın toplantılarında kendisine yöneltilen hemen hemen aynı soruları ciddiye almamasına hak vermek gerekiyor. Böylesine senaryolardan vazgeçilip Galatasaray'ı iç bünyesinde rahat bırakmak lazım.
<p> Beşiktaş cephesinde ise Teknik Direktörü Schuster'in, başarısız geçen maçlardan sonra gündem değiştirici açıklamaları devam ediyor. Geçen hafta, "Hakemlerin Beşiktaş'a saygısı yok." demecinin ardından bu defa ufkunu ve söylemlerini biraz daha genişletti! Türkiye'de 1960'lı yılların futbolunun oynandığını söyledi. Avrupa Futbol Şampiyonası, Dünya Kupası'nda dereceye girmiş bir ülkenin futbol endüstrisine bu defa kendisi saygı duymuyor olabilir mi? Galatasaray'ın skoru değiştirebilecek yeteneğe sahip oyuncularının sakatlığını ağır bir şekilde hissetmesini Beşiktaş da yaşıyor. Bunları konuşması gerekenlerin ülke futboluna atıfta bulunması kabul edilir değil! Lig TV muhabirinin, "Bu gidişatta hatanız var mı?" sorusundan kaçarcasına uzaklaşması da aslında soruların cevabı niteliğindeydi.
<p> Rakibe, hakeme, yöneticinize, futbolcunuza ya da diğer başka etkenlere sitem edebilirsiniz; ancak hiç kimsenin Türk futbolunu hor görmeye hatta aşağılamaya hakkı yok. Bu ülkeye geldiysen, demek ki bu ülke futbolda ileri seviyededir. Ya bunu reddediyorsunuz ya da kendinizin de 60'lı yılların hocası olduğunuzu kabul ediyorsunuz! Ya da "Para için her şeye katlanırım." diyorsunuz. Bu noktada Fatih Tekke'nin durumu merak ediliyor. Bakalım ilerleyen dönemde durum ne olacak? Son haftalarda başarısız sonuçlar alan teknik direktörlerde 'söylem' modası başladı. "Ben takımı bu halde aldım, transferleri ben yapmadım" diyorlar. Tamam da aldığın takımın durumu hakkında fikir sahibisin. Sıralamadaki yerini, sakatlıkları, para olup olmadığını, beklentileri biliyorsun. Kimse zorla "gel" demiyor. O zaman söylemler değişmeli. Yönetici ve taraftar sormaz mı, "Takımın başına gelirken bunları bilmiyor muydun, para kazanmak için mi geldin?" diye...
<p> Merceği saha sonuçlarına çevirirsek; Trabzon, Bursa, Kayseri, Fenerbahçe, İstanbul Bş.Bld.'nin istikrarlı ve sorunsuz takımlar olarak yollarına devam etmesine Gaziantepspor da katıldı. Son 4 maçta 10 puan toplayarak çıkışa geçen Tolunay Kafkas ve talebeleri, zirveyi zorlar konuma geldiler. 11 hafta sonra galibiyetle tanışan Sivas da, Rıza Çalımbay'la kötü gidişata 'dur' diyen takımlar arasına girdi. Fenerbahçeli Alex ile Sivas'ın Rumen oyuncusu Pedriel rakip fileleri 3'er kez havalandıran oyunculardı. Konu futbolcudan açılmışken, oyundan alınanların kenar yönetimine tepkilerini anlamak hayli güç. Özellikle Trabzon'lu Engin Baytar'ın Şenol Güneş'e gösterdiği tepki kabul edilir gibi değil. Şenol hoca ile çalışması en büyük şansı. Engin'in hocası, Rijkaard veya Schuster olsa ne olurdu? Milli Takım'a yükselen bir ismin davranışlarında daha dikkatli olması gerekir. Kimse vazgeçilmez değil!
<p> Bir garip protestoya şahit olduk. Galatasaraylı Ali Turan, memleketi Kayseri'de top ayağına geldiği her an tepki çekti. Sebep Kayseri'yi bırakmasıydı. Yuhalayanların hepsi Ali'nin yerinde olsalar aynı kararı verirlerdi. Başarısının alkışlanacağı kentte ve stadyumunda bu hareketlere maruz kalması yakışmadı. Son söz hakemlere; bu haftaki maçlarda da sonuca direkt etki eden ve edebilecek hakem hataları yaşandı. Kayseri'de Elano'nun ayağına ceza alanı içinde basılıyor, net penaltı. Sivas'ta ceza alanı dışındaki pozisyon yardımcı hakem işgüzarlığı ve hakemin dirayetsizliğiyle içeri taşınıp penaltıyla cezalandırılıyor! Bundan sonra daha dikkatli olunmalı. Artık her nedense düne kadar bağırmayan kulüp yöneticileri, iç sorunlarının sebebini saha içinde arayacaklar, aramaya da başladılar. Bence haklılar...</p>
<a href="http://web.archive.org/web/20101130064205/mailto:aliaydin@zaman.com.tr">
</a></p></p></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1056277), [web.archive.org (arşiv bağlantısı)](http://web.archive.org/web/20101130064205/http://zaman.com.tr/yazar.do?yazino=1056277)
