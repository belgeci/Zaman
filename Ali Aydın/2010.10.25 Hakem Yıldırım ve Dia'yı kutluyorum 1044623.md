# Hakem Yıldırım ve Dia'yı kutluyorum

*Ali Aydın 2010.10.25*

<tr><td class="metin" colspan="2" style="padding-top: 20px; padding-left: 5px; ">Türk hakemliğinin son dönemlerindeki yükselen yıldızı Bülent Yıldırım zorlu derbiyi başarılı şekilde tamamladı. Yıldırım, sertleşebilecek oyuna anında müdahalelerde bulunarak futbolcuları ve oyunu kontrolüne almasını bildi.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Kart göstermeden önce uyarı mekanizmasını yerinde ve doğru kullandı. Önemsiz faulleri ya da faul gibi gözüken pozisyonları devam ettirerek tempoyu düşürmedi. Gösterdiği 5 sarı kartta da haklıydı. Ancak eksik iki sarı kartı vardı. 53. dakikada Elano'nun Caner'e, 70'te Neill'in Alex'e benzer pozisyonda yaptığı fauller sarı kartı gerektirirdi. İki pozisyonda da top yerdeyken, yapılan fauller rakiplerin diz kapaklarınaydı. Burada önemli olan 24. dakikada sarı kartı bulunan Neill, 70. dakikada ikinci sarı karttan oyun dışı kalabilirdi. İlk yarının en çok konuşulacak pozisyonu hiç kuşkusuz ki G.Saray ceza alanı içinde yaşandı. Sabri, önündeki ve havadan yere inmekte olan topa iki Fenerbahçeli oyuncunun arasından müdahale etmek için yukarı sıçradı. Düşüş anında topa sahip olmak üzere olan Dia'nın üzerine doğru düştü. Dia, profesyonelce kendisini yere bıraksa net bir penaltı kazanacaktı. Ancak Dia, futbol ve fair-play düşüncesiyle devam edince hakem de oyunu doğru şekilde devam ettirdi. Dia'yı kutlamak lazım. 
<p>
<p><b>Maçın adamı: Pino dün gecenin yıldızıydı </b><br/>
Milan Baros'un yokluğunda G.Saray'ın gol silahı olarak sahaya sürülen Pino, uzaktan attığı şutlarla gününde olan Volkan'ı geçemedi. Dün sahadaki bütün futbolcular gibi teknik direktör değişikliğinin onu da ateşlediği görüldü. İlerisi için 'ben de varım' dedi.
<p><b>Hayal kırıklığı: Misimovic ayak uyduramadı <br/>
</b>Sarı-Kırmızılı takımın orta sahasında görev yapan ancak şu ana kadar sergilediği performansla Türkiye'ye ayak uyum sağlayamadığı görülen Misimovic, dün gece de vasatın üstüne çıkamadı. Yıldız futbolcu, Fenerbahçe karşısında belki de kariyerinin en kötü gecelerinden birini yaşadı.
<p><b>Kırılma noktası: Gönül'den kritik kurtarış
<br/>
</b>Kadıköy'de dakikalar 5'i gösterdiğinde, G.Saraylı Pino, dün gecenin yıldızı Elano'nun akıl dolu pasıyla rakip ceza alanı içinde Volkan'ı da geçerek boş kaleye şık bir vuruş yaptı. Gökhan Gönül, filelere gitmekte olan topu çizgi üzerinden çıkartarak takımının geriye düşmesine engel oldu.
<p></p>
</p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1044623), [web.archive.org (arşiv bağlantısı)](http://web.archive.org/web/20101025214325/http://www.zaman.com.tr:80/yazar.do?yazino=1044623)
