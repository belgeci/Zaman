# Fazladan iki çift göz değil, vicdan lazım

*Ali Aydın 2010.02.27*

<tr><td class="metin" colspan="2" style="padding-top: 20px; padding-left: 5px; ">Galatasaray'ın penaltısını vermeyen İtalyan Gianluca Rocchi ve asistan hakem Luca Banti, UEFA'nın 6 hakemli uygulamasını tartışmaya açtı.</td></tr><tr><td class="metin" colspan="2" style="padding-top: 20px; padding-left: 5px; "><p>Perea'nın avuç içiyle topa hamle yaparak Caner'in önündeki meşin yuvarlağı kontrol etmesini engellemesi, Luca Banti'nin 2 metre önünde gerçekleşti. Hakem üçlüsüne yardımcı olunması amacıyla UEFA Başkanı Platini'nin isteğiyle başlatılan 'asistan hakemlik', Sarı-Kırmızılı temsilcimizin tur şansını da elinden aldı. Hakemlerin hata yaptığını, onların da insan olduğunu kabul eden, çok fazla eleştiride bulunmayan birisiyim. Mümkün olduğunca da art niyet aramamaya çalışırım. Ancak durum bu kez gerçekten farklı. Çünkü UEFA'nın G.Saray-A.Madrid maçındaki gibi pozisyonlarda yaşanan hataları asgariye indirmek, belki de ortadan kaldırmak adına başvurduğu sistem, adeta kendisini yedi. Luca Banti, burnunun dibindeki elle oynamayı gördü ya da görmedi; ancak büyük bir skandala imza attı. Demek oluyor ki sahaya istediğiniz kadar hakem koyun, önemli olan vicdanların temizliği ve insaniyet...
<p>UEFA Avrupa Ligi'nde geçen yıl, deneme maksatlı olarak 2008'de Avrupa 19 Yaş Altı turnuvalarında uygulanan sisteme göre, 3 hakemin yanı sıra, daha önce 4. hakem de denilen görevliye ek olarak, 2 ayrı hakem daha sahada bulunuyor. Sistem, '5 hakemli' olarak adlandırılsa da hakem sayısı, 6'ya çıkıyor. Bayrağı ve düdüğü bulunmayan ilave iki hakem, sadece kulaklık taşıyor. Kulaklıklarla orta hakemle sürekli temas halinde olan hakemlerin en önemli görevi, topun kale çizgisini geçip geçmediği, korner ya da aut kararına yardım etmek. Bu hakemler, ceza alandaki hareketlerin yanı sıra korner ve serbest atışlarda oyuncuların birbirlerine olan hareketlerini de izliyor. Yeri geldiğinde elindeki çubukla orta hakeme sinyal gönderiyor. UEFA Başkanı Michel Platini, geçen ay Malta'da düzenlenen İcra Komitesi toplantısında aynen şöyle diyordu: "20 yıl önce elimle bir topa müdahale etsem, muhtemelen bunu kimse fark etmezdi, ancak artık şartlar değişti. Hakem hatalarını en aza indirmek için sahada fazladan 2 çift gözün olması daha iyi." İşte Ali Sami Yen'de yaşananlar...
<p>Uluslararası Futbol Birliği Kurulu (IFAB), yılın belirli aylarında futbol oyun kurallarını ve değişikliklerini belirleyen bir kuruluş. Platini'nin teklifine maliyet sebebiyle uzun süre sıcak bakmayan IFAB, UEFA'nın masrafları üstlenmesiyle 6 hakemli maçların önü açıldı. Hatırlandığı gibi İtalya Ligi'nde de iki orta hakem denendi; ancak benzer pozisyonlardaki farklı kararlar sebebiyle standart yakalanamadı ve uygulamadan vazgeçildi. Şimdilik UEFA Avrupa Ligi'nde artı 2 hakem deneniyor. IFAB onaylarsa 6 hakemli sistem, Şampiyonlar Ligi ve Euro 2012'de devreye girecek. Ama sonuçları gün gibi ortada!.. aliaydin@za­man.com.tr <br/></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=956135), [web.archive.org (arşiv bağlantısı)](http://web.archive.org/web/20100301043354/http://zaman.com.tr:80/yazar.do?yazino=956135)
