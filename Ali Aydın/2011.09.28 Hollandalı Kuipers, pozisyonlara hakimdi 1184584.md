# Hollandalı Kuipers, pozisyonlara hakimdi

*Ali Aydın 2011.09.28*

<td class="columnist-detail">
<p>Karşılaşmanın Hollandalı hakemi Bjorn Kuipers, dün akşamın görevini yapan isimlerinden bir tanesiydi.</p>
<p>
<div id="haberMetinDiv">
<p>Müsabakanın büyük bir bölümünde pozisyonlara yakın, başarılı karar verme oranı yüksekti. Kuipers, çok koştu, doğru yerler aldı. Futbolculara yaklaşımı pozitifti. Bu da futbolcuların hakemle oynamamasında en büyük etkenlerden bir tanesiydi.
<p>Kuipers, gösterdiği 5 sarı kartta da haklıydı. Hatta kendi ligimizdeki birçok hakemin 'ölü bölgeler' dediğimiz yerlerde sarı kart çıkartabileceği pozisyonlarda sarıya başvurmaması yerindeydi. Hollandalı, 74. dakikada çok doğru bir yorumla penaltıya hükmetti. Burada Lille'nin orta saha oyuncusu Debuchy, ceza alanı dışından ortalanan topla kendisi ceza sahasındayken topu karşılama adına havaya doğru sıçradı. Ancak kolunu da öne doğru açmış durumdaydı. Top direkt koluna gelirken futbolcunun niyeti meşin yuvarlağın geçmesini önlemek olduğundan bu bölümde elle oynama yorumu gerekliydi. Doğru olanı yaptı. Belki bir sarı kart da gösterebilirdi; ama yapmadı. Doğrusu, sarı kart gösterilmesiydi. Trabzonspor'un dün akşam özellikle yediği golden sonra istekli bir biçimde oyuna devam etmesi, futbolumuz adına sevindiriciydi. ali­ay­din@za­man.com.tr</p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1184584), [web.archive.org (arşiv bağlantısı)](http://web.archive.org/web/20111213104400/http://zaman.com.tr/yazar.do?yazino=1184584)
