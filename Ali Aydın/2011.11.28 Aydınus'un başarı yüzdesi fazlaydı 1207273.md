# Aydınus'un başarı yüzdesi fazlaydı

*Ali Aydın 2011.11.28*

<td class="columnist-detail">
<p>Ligin deneyimli, tecrübeli FIFA hakemi Fırat Aydınus, hızlı, tempolu ve pozisyonu bol maçta önemli kararlar verdi.</p>
<p>
<div id="haberMetinDiv">
<p>Aydınus, özellikle karşılaşma içinde avantajlara verdiği önemle oyunu kesmemeye çalıştı. Bununla beraber çok koşarak iyi yerler alınca verdiği kararlardaki başarı yüzdesi biri dışında fazlaydı. 49. dakikada serbest vuruştan gelen topa Giray gelişine vurduğu anda meşin yuvarlak yakın mesafedeki Hilbert'in vücudunu sakınan ve doğal konumdaki koluna çarptı. Devam kararı doğruydu. 77. dakikadaki Mustafa Pektemek'e Celustka'nın yaptığı hamlede verdiği penaltı kararı yerindeydi. Ancak bence ortada kalan topa kalecinin de müdahale şansı olduğundan kırmızı kartın hatalı olduğunu düşünüyorum. 81. dakikada Burak Yılmaz ile İbrahim Toraman arasında Beşiktaş ceza alanında havadan yere doğru inen topta meşin yuvarlakla oynayan isim Burak'tı. Devam kararı doğruydu. Çünkü bu pozisyon avantaja dönüşmüştü. Aydınus, bilerek ya da bilmeyerek 90+2. dakikada önceden sarı kartı bulunan Hilbert'e ikinci sarı kartı, dolayısıyla kırmızı kartı göstermedi. Bu pozisyonda Hilbert, Adrian'a taktiksel bir faul yaptı. 90+3'te Trabzonspor'un iptal edilen golünde Glowacki, Egemen'i net bir şekilde itti. Dolayısıyla golün iptal kararı da doğruydu. Aydınus'un yardımcıları da başarılıydı.
<p><b>Maçın adamı</b>
<p>Maça, 'Egemen' oldu. Beşiktaş'ın tecrübeli futbolcusu Egemen, rakibin geliştirdiği atakları başarıyla kesti. Her pozisyonun içinde olmaya çalışan başarılı futbolcu, yerinde müdahalelerde bulundu. Geçen sezon formasını giydiği Trabzonspor'un taraftarlarınca yoğun protestolara maruz kalan Egemen'i, hocası Carvalhal tebrik etti.
<p><b>Hayal kırıklığı</b>
<p>Burak, tribünlere oynadı. Trabzonspor'un golcüsü Burak, ilk kez dün akşam saha yerine tribünlere oynadı. Bordo-Mavili takımın yetenekli ismi, topla buluştuğu hemen her pozisyonda kendisinden beklenmeyen görüntüler sergiledi. Tribünlere saç baş yolduran Burak, özellikle ikinci yarıda toptan çok hakemle oynamayı tercih etti.
<p><b>Kırılma noktası</b>
<p>Celustka'dan kritik hata. Dakika 77. Hilbert'in ceza alanı dışından sert şutunda, kaleci Tolga'nın çeldiği topu altı pas içindeki Mustafa kaleye göndermek istedi. Celustka tarafından düşürülünce maçın hakemi penaltı noktasını gösterdi. Atışı kullanan Quaresma topu filelere göndererek takımına altın değerinde 3 puan kazandırdı.</p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1207273), [web.archive.org (arşiv bağlantısı)](http://web.archive.org/web/20111129001641/http://www.zaman.com.tr:80/yazar.do?yazino=1207273)
