# Bülent Yıldırım, pozisyonlara yakındı

*Ali Aydın 2011.03.01*

<td class="columnist-detail">
<p>Hakem Bülent Yıldırım, dün gece başarılı bir müsabakaya imza attı. Yıldırım, çok koşup iyi yerler aldı.</p>
<p>
<div id="haberMetinDiv">
<p>Bu anlarda oluşan pozisyonlarda verdiği kararlardaki başarı oranı fazlalaştı. Yıldırım, özellikle avantajları çok iyi uyguladı. Bu pozisyonlar sonuçlandıktan sonra kartını konuşturması doğru bir uygulamaydı. 18. dakikada Sivok'un kaşının açıldığı bölümde iki rakibin 'ölü top' öncesi birbirlerini çekme ve itmesi vardı. Hakemin devam kararı doğruydu. 43'te Beşiktaş ceza alanında İsmail Köybaşı ile Kenan'ın mücadelesindeki devam kararı da yerindeydi. Genç Necip ilk yarıda gördüğü kart sonrasında kartı olduğunu bile bile uzatma dakikalarında rakibine kart gösterilmesini istemesi ve bundan dolayı ikinci sarıdan kızararak oyun dışı kaldı. Necip'in hafta sonu oynanacak Trabzonspor maçını düşünerek bu kartı gördüğü her halinden belliydi. Beşiktaş'ın attığı ilk golde 1 No'lu yardımcı hakem Mustafa Sönmez, maç içindeki başarısını bu pozisyona yansıtamadı. Net ofsayttan oyunu devam ettirince direkt maçın sonucuna etki eden yanlış bir karara imza attı. Diğer yardımcı hakem Muharrem Yılmaz ise başarılı bir müsabaka çıkarttı. Ligde ve Avrupa'da kötü sonuçlar alan Beşiktaş, Antalya deplasmanında kazanınca psikolojik olarak hem güven kazandı hem de taraftarını bir nebze olsun rahatlattı. </p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1100671), [web.archive.org (arşiv bağlantısı)](http://web.archive.org/web/20110314023853/http://www.zaman.com.tr:80/yazar.do?yazino=1100671)
