# Penaltı yoktu, Fransız emekleri çaldı

*Ali Aydın 2011.09.30*

<td class="columnist-detail">
<p>Karşılaşmanın Fransız hakemi Antony Gaurier, maçın genelinde başarılı gibi gözüktü. Ancak önemli anlarda yaptığı hatayla ve hatta çaldığı penaltıyla gruptaki lideri de değiştirdi.</p>
<p>
<div id="haberMetinDiv">
<p>Her zaman söylüyoruz; sabaha kadar iyi maç yönetin, vermediğiniz ya da verdiğiniz hatalı bir karar bütün emekleri alıp götürüyor. Dakika 77... Skor 1-1 iken Beşiktaş ceza alanına ortalanan topta karambol oluştu. Bu da, ceza alanının hareketlenmesine ve futbolcuların bir araya gelmesine yol açtı. Bu arada pozisyon futbolcuların hareketli olmasını gerektirirken bazı itme ve çekmeler de doğaldır, oldu. Ancak 2.02'lik Crouch ile Sivok arasındaki çok aktif tutma-bırakmalar aynı andaki diğer itme ve çekmelere göre çok masumaneydi. Örneğin, ben penaltıyı Ernts'in rakibini çok şiddetli çekmesine çaldı zannettim. Ama demek ki hakemin kafasında farklı şeyler oldu ki penaltıyı Sivok'un yaptığı harekete çaldığını belirten sarı kartını da kullandı. 90+2'de Quaresma'nın ortaladığı topa Robert Huth, ceza alanı dışında yükselerek eliyle topu kesti. Tıpkı Trabzonspor'un Lille karşısında kazandığı penaltı gibi. Ve niyet tamamıyla topun geçmesini önlemek olduğundan sarı kart gösterilmesi gereken pozisyonda hiç karta başvurulmadı. Yani; yukarıda da belirttiğim gibi bir yanlış düdük tüm emeklerin boşa gitmesine sebep oluyor. ali­ay­din@za­man.com.tr</p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1185347), [web.archive.org (arşiv bağlantısı)](http://web.archive.org/web/20111213103550/http://zaman.com.tr/yazar.do?yazino=1185347)
