# Alex'i atan Durmaz kontrolü kaybetti

*Ali Aydın 2011.11.01*

<td class="columnist-detail">
<p>Öncelikle Aytekin Durmaz, kişilikli, dürüst bir insan. Ancak dün gece Alex'e gösterdiği kırmızı kart sonrası tüm kontrolünü sahada kaybetti.</p>
<p>
<div id="haberMetinDiv">
<p>6. dakikada Alex, rakibine attığı ya da hakemin öyle algıladığı bir dirsek sonucu kırmızı kartla oyun dışı kaldı. Burada Alex'in rakibine bir kastı yoktu. Ancak Durmaz, pozisyona çok yakın olması nedeniyle böyle bir yorum yaptı. Bu; topun ele çarpması ya da elle oynanması gibi bir yoruma açık bir pozisyondu. Hakem kırmızı kartını çıkarttı. Bana göre, kırmızı ağır bir karardı. Bu bölümden sonra bu defa maçtaki kontrolü Emre Belözoğlu aldı. Hem hakemi, hem de yardımcsı Serkan Gençerler'i yerle bir etti. Otoritelerini sarstı. Emre'nin görebileceği en az 5'e yakın sarı kart vardı. Sadece uyarıyla geçiştirilebilecek bir pozisyonda sarı kart görmesi ve oyunda kalması biraz da kendisinin şansıydı. Ancak 60'ta rakibinin göğsüne yaptığı net bir faulü var. İkinci sarı karttan kırmızıyı görmesi gerekirdi. Durmaz, bu kartı gösteremeyince döndü Ahmet Cebe'ye sarı kart gösterdi. Yani, Emre'yi görmezden geldi. Durmaz'ın gösterdiği sarı kartlardan çoğu yanlıştı. 90'da da Ahmet Cebe, sarı kartı olduğu halde topa yerdeyken isteyerek eliyle oynadı. Hakemin, Cebe'ye ikinci sarıdan kırmızı kart göstermesi gerekirdi.
<p>
</p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1197219), [web.archive.org (arşiv bağlantısı)](http://web.archive.org/web/20111102061403/http://www.zaman.com.tr:80/yazar.do?yazino=1197219)
