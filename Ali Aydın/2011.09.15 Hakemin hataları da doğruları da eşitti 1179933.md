# Hakemin hataları da doğruları da eşitti

*Ali Aydın 2011.09.15*

<td class="columnist-detail">
<p>Şampiyonlar Ligi'nde İnter ile Trabzonspor arasındaki maça çıkan İsveçli hakem Stefan Johannesson, adaletli bir yönetim sergiledi.</p>
<p>
<div id="haberMetinDiv">
<p>Hata yaptı mı? Tabii ki yaptı... Ancak, yaptığı hataları her iki takıma karşı da benzer pozisyonlarda tekrarlayınca art niyet aranmadı. Yani, artı ya da eksi maç içindeki karar standardını yakaladı. Johannessonl, birçok pozisyonda doğru yorum yaptı. Birçok pozisyonda da özellikle her iki takım futbolcularının rakiplerine aşırı güç kullanarak kalçalarını koymalarıyla yaptığı faulleri değerlendirmedi. Bazı sarı kartları göstermeyebilirdi. Ancak gösterdiği kartların büyük bir çoğunluğu da doğruydu. Karşılaşmanın kıdemli yardımcı hakemi Stefan Wittberk, kritik pozisyonlarda yanlış bayraklar kaldırdı. Aktif-pasif ofsayt pozisyonlarında da hatalar yaptı. Şunu da belirtmek gerekir ki, bu hataları Trabzonspor lehine yaptı. Toparlayacak olursak, hakemler hata yapsalar dahi, her iki takıma karşı adaletli şekilde karar verdikleri de gözlerden kaçmadı. Trazonspor'un başarısı hiç kuşkusuz ki, öncelikle Türk futbolu, sonrasında futbol şehri olan Trabzon'a büyük bir gurur yaşattı. Bu başarıda emeği geçen tüm camiayı kutlamak gerekir.
<p>Maçın adamı
<p>Tolga kalesinde çok Zengin. Trab-zonspor'un kaptanı, Giuseppe Meazza Stadı'nda tabiri caizse gemisini karaya çıkardı. Öyle toplar çıkardı ki 'İnter panteri' unvanını hak etti. Türkiye'nin en iyi kalecilerinden Tolga'ya, Avrupa'nın dev kulüplerinden transfer teklifi gelirse hiç şaşırmamak gerekir. 
<p>Hayal kırıklığı
<p>Sneijder çok kötüydü. İnter'in Hollandalı yıldızı Wesley Sneijder, dün gece kendisinden beklenmeyecek derecede kötüydü. Tecrübeli isim, duran üç frikik vuruşu dışında oyunda hiçbir varlık gösteremedi. Orta sahada top servisi yapmayı denemedi ve ileri uçta pas çıkartmakta başarısızdı.
<p>Kırılma noktası
<p>Kalecimizin kurtarışı. Dakika 72... Skor 0-0... Diego Milito, kalecimiz Tolga Zengin'le karşı karşıya kaldığı pozisyonda ceza sahasından vurdu. File bekçimiz topu iki hamlede muhteşem bir refleksle çıkardı. 4 dakika sonra Karadeniz temsilcisi, Çek Celustka ile bulduğu golle resmen tarih yazdı. </p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1179933), [web.archive.org (arşiv bağlantısı)](http://web.archive.org/web/20110927194606/http://www.zaman.com.tr:80/yazar.do?yazino=1179933)
