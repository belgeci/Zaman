# Abitoğlu'nu yardımcıları yaktı

*Ali Aydın 2012.02.03*

<td class="columnist-detail">
<p>Karşılaşmanın hakemi Mustafa Kamil Abitoğlu, ligde üst üste aldığı son üç lig maçı sonrası dinlendirilmesi gerekirken FIFA hakemlerinin UEFA seminerinde olması herhalde kendisine bir maç daha verdirdi.</p>
<p>
<div id="haberMetinDiv">
<p>Dünkü maça baktığınızda 90+1. dakikaya kadar doğru kararlar verdi. Verdiği penaltı kararı doğruydu. Serdar Kesimal, kendi ceza alanı içine gelen ortada Gekas'ı boynundan sarılarak çekiyor. Net bir penaltıydı, verdi. Burada kart kullanmaması da doğruydu. Dakikalar 90+1'i gösterdiğinde önceden sarı kartı bulunan Cristian Baroni, +1 No'lu FIFA Yardımcı Hakemi Baki Tuncay Akkın'ın gözü önünde hakemin de net bir şekilde kontrolü altındaki pozisyonda Samsunsporlu Murat Yıldırım'a arkadan tekme atıyor. Hadi bu pozisyonu kırmızı kart değil diye yorumlayabilirsiniz. Ancak sarı kartı net bir şekilde olan bir pozisyon. Hem hakem Abitoğlu hem de yardımcı Akkın, gözlerine perde inip kırılan bayrak direğini hedef gösteriyorlar. Ve pozisyonu geçiştiriyorlar. Bu sefer 90+3. dakikada bu defa Alex, Samsunsporlu Murat Yıldırım'a tam cepheden net bir şekilde ayak bileklerine basıyor. Abitoğlu, bu defa da sarı kartına başvuruyor. Bu pozisyonu Samsunsporlu futbolcular yaptı diye düşünün, emin olun ki hakem iki harekete de net direkt kırmızı çıkartacaktı. Hem de Baroni'nin pozisyonunda Baki Tuncay Akkın, kırmızı kart gösterttirmek için bayrağı havada sallayacaktı.
<p><b>Maçın adamı
<p>Gekas tecrübesini konuşturdu</p></b>
<p>Samsunspor'un devre arasında Frankfurt'tan kadrosuna kattığı Yunanlı golcüsü Theofanis Gekas, Süper Lig'e çabuk ısındı. Fenerbahçe defansına zor anlar yaşatan tecrübeli forvet, yaptığı üçleme ile hem Samsunspor'a altın değerinde bir galibiyet armağan etti hem de maça damgasını vurdu.
<p><b>Hayal kırıklığı
<p>Serdar'ın her golde imzası vardı!</p></b>
<p>Fenerbahçe'nin defans oyuncusu Serdar Kesimal, Yobo ile birlikte çok açıklar verdi. Samsunspor'un deneyimli forveti Gekas'ı marke etmekte zorlanan Serdar, yaptığı bariz hatalarla Yunanlı rakibine yenik düştü. Penaltıyı yaptıran Serdar, ikinci golde de Gekas'a adeta gol yolunu açtı.
<p><b>Kırılma anı
<p>Üçüncü gol Fener'in direncini kırdı</p></b>
<p>Dakika 75... Samsunspor 2-1 önde... Skor her an değişebilecek durumda iken Samsunspor, sağ kanattan serbest vuruş kazandı. Topun başına gelen Serdar Özkan, meşin yuvarlağı kavisli bir şekilde ceza alanı içine ortaladı. Topu iyi takip eden Gekas, yere doğru uçarak yaptığı kafa vuruşu ile Volkan'ı üçüncü kez avladı.</p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1239512), [web.archive.org (arşiv bağlantısı)](http://web.archive.org/web/20120204062313/http://zaman.com.tr:80/yazar.do?yazino=1239512)
