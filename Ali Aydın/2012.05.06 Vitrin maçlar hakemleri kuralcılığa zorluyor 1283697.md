# Vitrin maçlar hakemleri kuralcılığa zorluyor

*Ali Aydın 2012.05.06*

<td class="columnist-detail">
<p>Süper Lig'de, (9x34 hafta) 306 maçın oynandığı normal periyottaki sarı kart sayıları (3,6) ile Süper Final Şampiyonluk Grubu'ndaki sarı kart rakamları (7) arasında yüzde 100'lük bir fark var.</p>
<p>
<div id="haberMetinDiv">
<p>İlk bakışta hakemlerin 34 haftalık maratonda esneklik ya da takdir haklarını fazlasıyla kullanmış olduğu düşünülebilir. Diğer yandan futbolcuların Süper Final'de daha hızlı, istekli ve agresif yapıda oynamalarına dikkat çekilebilir. Çünkü bu karşılaşmalar herkes için vitrin niteliğinde. Hakemler, özellikle sezon içerisinde canlı yayınlanmayan, yani görünür durumda olmayan maçlarda sarı kartlarda esnek davranıyorlardı. Şampiyonluk Grubu'nda geniş izleyici kitlesine sahip 8 karşılaşmada sadece çift sarıdan Beşiktaşlı Roberto Hilbert'e kırmızı kart çıktı. Normal sezonda ise 93 kırmızı görünüyor. Bu da maç başına ortalama 2,73 kırmızı karta tekabül ediyor. Şampiyonluk Grubu'nda bugüne kadar oynanan 8 maçı 'bir hafta' şeklinde değerlendirirsek, 1 kırmızı kart için 'Olabilecek kart durumu' yorumunu yapabiliriz. Çünkü futbolcu ilk sarıdan sonra kendini sakınıyor. Teknik direktörler de risk almadan, 3 sarı kartı olan orta saha ve savunma elemanlarını oyundan çıkartıyor.
<p> Sonuç olarak; Süper Final'de sarı kartların tam uygulanması ya da uygulanmak istenmesi ilk sarıya zemin hazırlayabiliyor. Ancak hakemler ikinci sarıyı çıkartmakta güçlük çekiyor. Kurallar harfiyen yerine getirilse 4 büyük takımın sinirli futbolcularına kırmızı göstertilse ortalama 2,73'ü çok rahat geçebilirdi. Hakemlerin takımları 11'e 11 oynatmak için esnek davrandığı da düşünülebilir. Ancak bazı kartlar var ki gösterilmesi olmazsa olmaz. Bunlara da dikkat edilmeli... </p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1283697), [web.archive.org (arşiv bağlantısı)](http://web.archive.org/web/20120718045636/http://www.zaman.com.tr:80/yazar.do?yazino=1283697)
