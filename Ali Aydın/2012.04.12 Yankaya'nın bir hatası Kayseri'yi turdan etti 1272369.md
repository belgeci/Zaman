# Yankaya'nın bir hatası Kayseri'yi turdan etti

*Ali Aydın 2012.04.12*

<td class="columnist-detail">
<p>Bir hakem ne kadar iyi maç yönetirse yönetsin vermediği bir kararla veya çalmadığı bir düdükle bir takımın kaderiyle oynayabiliyor.</p>
<p>
<div id="haberMetinDiv">
<p>İşte dünkü maçın hakemi Özgür Yankaya da, 90+1. dakikada Kayserispor 2-1 öndeyken Gökhan Gönül'ün ceza alanı içine girmek üzereyken rakibi Furkan'a aşırı güç kullanarak bilinçli bir şekilde omuz darbesi var. Bu net bir şekilde faulü gerektiren bir pozisyon. Yankaya bunu gördü. Aslına bakarsanız her zaman başarılı diye bahsettiğimiz yardımcı hakem Erdinç Sezertam da bu pozisyonu gördü. Her iki hakem de ismini ben koymak istemiyorum, ama bu faulü değerlendirmediler. Auta çıkan top döndü, F.Bahçe'nin ikinci golü oldu. Bu serbest vuruş verilseydi bu atışı kullanma süresi en az yarım dakika geçecekti. Belki Kayserispor 3. golü bulacaktı. Ha belki de F.Bahçe yine ikinci golü bulacaktı. Burada önemli olan şey bile bile göre göre uzatma dakikalarında geride olan büyük dediğimiz herhangi bir takımın aleyhine faulün verilmemesi. Çok iyi maç yönetseniz ne olur? Bir aynaya bakmak lazım. İşte maçın sonucunu da gördünüz. Cesaretli kararla adil karar veremeyen bir hakem bir takımın belki de Avrupa'ya gitmemesine neden oldu. Ne kadar doğru olduğuna da siz karar verin. 
<p><b>Maçın adamı
<p>Baroni, çift kişilik oynadı</p></b>
<p>Fenerbahçe'de Emre Belözoğlu ve Selçuk Şahin'in yokluğunda orta sahadaki bütün yük, Baroni'nin üzerine binmişti. Ancak Brezilyalı futbolcu, 120 dakika boyunca ayakta kalmayı başardı. Takımına ilk golü kazandıran Baroni, seri penaltı atışlarında da son sözü söyledi.
<p><b>Hayal kırıklığı
<p>Kujovic önce attı sonra yaktı</p></b>
<p>Kayserispor'un Boşnak forveti Emir Kujovic, takımı adına bir gol kaydetmesine rağmen kaçırdığı mutlak gol pozisyonlarıyla maça damgasını vurdu. Özellikle 88. dakikada net bir fırsatı kaçıran Kujovic, penaltı atışlarında da Sarı-Kırmızılı ekibi yakan isim oldu.
<p><b>Kırılma noktası
<p>Faul verilmedi, gol geldi </p></b>
<p>Dakika 90+1... Skor 2-1, Kayserispor önde... Fenerbahçe'nin sağ beki Gökhan Gönül'ün Kayserisporlu Furkan'a aşırı güç kullanarak yaptığı net faul verilmeyince auta çıkan top döndü, maçın bitiş anlarında Sarı-Lacivertli takımın ikinci golü oldu.</p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1272369), [web.archive.org (arşiv bağlantısı)](http://web.archive.org/web/20120413155723/http://www.zaman.com.tr:80/yazar.do?yazino=1272369)
