# Rus hakem sahanın yıldızıydı

*Ali Aydın 2010.08.05*

<tr><td class="metin" colspan="2" style="padding-top: 20px; padding-left: 5px; ">Müsabakanın Rus hakemi Aleksey Nikolaev, dün akşam sahadaki en başarılı isimdi.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Çaldığı ya da çalmadığı bütün düdüklerde gösterdiği ya da göstermediği tüm sarı kartlarda haklıydı. Pozisyon içindeki yorumlamaları üst düzeydeydi. Futbolcuların art niyetli faul ya da penaltı beklentilerine prim tanımayarak doğru düdükler çaldı. Her şeyden önce avantaj uygulamalarında müthiş başarılıydı.
<p>Adilane, cesaretli ve her iki takıma karşı da eşit bir yönetim tarzı göstermesi, futbol adına çok güzeldi. Rus hakem, 37'de ve 53. dakikada Stoch'a gösterdiği iki sarı kartta da haklıydı. Dolayısıyla iki sarı karttan kurallar gereği gösterdiği kırmızı kart doğruydu. Mücadele içinde beklentiler oluşturan bazı pozisyonlarda, çok yerinde yaptığı yorumlarla oyunculara güven verdi. Bu güven, sahadaki bütün futbolcuları oyuna yönlendirdi. Son 50 dakikada sıkışmaya başlayan oyunda futbolcular, agresiflikten çok futbol oynama isteğine yöneldi.
<p>Elbet bunu Nikolaev, düdükleriyle sağladı. Futbolun güzelliği, önceden sonucunun belli olmaması. Her an her şeyin skor, sevinç ya da hüzün olarak çok çabuk değişkenlik göstermesi, futbolu keyifli bir oyun haline sokuyor. İşte dün akşam mücadelenin bitiş düdüğüne kadar heyecan zirvedeydi. Hayaller devam ederken son düdükte her şey tersine döndü. Temsilcimiz Fenerbahçe, 4 dakikada uzatmalar oynanmasına rağmen elenmekten kurtulamadı. Şükrü Saracoğlu'nun tribünleri büyük bir sessizliğe bürünürken en trajik olay, kalesini üzüntüden terk edemeyen Volkan Demirel'in görüntüsüydü.
<p><b>Maçın adamı: Bienvenu oyununu golle süsledi </b><br/>
Young Boys'un kuvvetli forveti Henri Bienvenu, İsviçre'deki başarılı futbolunu rövanşta da devam ettirdi. Güzel oyununu golle süslemesini bilen Bienvenu, Fenerbahçe'yi yıkan isim oldu. Driplingleriyle savunmamızı zorda bırakırken Young Boys'un topu ileride tutmasına yardım etti.
<p><b>Hayal kırıklığı: Stoch, hepimizi üzdü <br/>
</b>İlk yarıyı tek farklı geride kapatan Fenerbahçe'nin gol silahı Stoch ikinci yarıda kızardı. Rakibini geçtikten sonra ceza alanı içinde top önünde iken devam etmeyip penaltı beklentisiyle kendisini yere atmayı tercih etti. Fenerbahçe'yi eksik bırakan ve sıkıntıya sokan isim oldu.
<p><b>Kırılma anı: İlhan Eker'den büyük hata </b><br/>
Lugano'nun yokluğunda forma şansını yakalayan yeni transfer İlkan Eker, bunu iyi değerlendiremedi. Young Boys'un golünde rakibini kolay pozisyonda kaçıran İlhan, takımının gol yemesine zemin hazırladı ve Fenerbahçe'nin elenmesinde başrolü oynadı. Taraftarları çileden çıkardı.</p>
</p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1012652), [web.archive.org (arşiv bağlantısı)](http://web.archive.org/web/20101004173359/http://www.zaman.com.tr:80/yazar.do?yazino=1012652)
