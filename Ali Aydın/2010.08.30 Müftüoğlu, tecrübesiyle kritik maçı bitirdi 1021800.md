# Müftüoğlu, tecrübesiyle kritik maçı bitirdi

*Ali Aydın 2010.08.30*

<tr><td class="metin" colspan="2" style="padding-top: 20px; padding-left: 5px; ">Hakem Kuddusi Müftüoğlu, maçın ilk ve son bölümlerinde gergin ve agresif bir yapıya bürünebilecek bir karşılaşmayı yerinde müdahalelerle kontrol altına almasını bildi.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Tecrübeli hakem, önemsiz itme ve çekmeleri devam ettirdi. Müftüoğlu'nun rahat yönetimi oyun 3-1'e gelene kadar hızlı, mücadeleci ve zevkli şekilde geçti. Başarılı hakem, elle oynamalarda elin topa mı, yoksa topun ele mi gittiği tespitlerini doğru yaptı. G.Saraylı Barış Özbek'in orta alanda göğüs ile el karışımı stopunda sadece direkt vuruş vermesi, Batuhan'ın rakip ceza alanı içinde topu elle kesmesine sarı kart göstermesi doğruydu. Bunun devamında 88. dakikada çok kısa mesafeden çekilen şutta Servet Çetin'in eline çarpan top kolu havada gözükse de toptan sakınma adına yapılan refleksten dolayı kol doğal konumundaydı. Dolayısıyla devam kararı doğruydu. İkili mücadelelerde elle tutma, çekmeleri kurallar çerçevesinde şiddetli olmayan omuz şarzlarına müsaade etti. (Ki bunlar doğru yorumlar olup maçı güzelleştiren, oyunu kesmeyen kararlardı). Müftüoğlu, gösterdiği 4 sarı kartta da haklıydı. Ancak 85. dakikada Pele'nin Ayhan'a arkadan yaptığı ve topla oynama niyetinin hiç olmadığı pozisyondaki hareketi en azından bir sarı kartı gerektirirdi.
<p>1 No'lu Yardımcı Hakem Nihat Mızrak: Yardımcı hakemliğin örnek isimlerinden olan Nihat Mızrak, dün gece de tecrübesini ve deneyimini konuşturan isimdi.
<p>2 No'lu Yardımcı Hakem Muharrem Yılmaz: Bir korner ve bir ofsayt hatası yapsa da sonuca etki etmeyen bu hataları dışında kabul edilebilir bir müsabaka çıkarttı.
<p>Maçın adamı: Arda dümene geçti
<p>G.Saray'ın genç kaptanı Arda Turan, dün gece kelimenin tam anlamıyla gemisini kazasız şekilde limana yanaştırmayı başardı. Eskişehirspor karşısında takımının tökezlediği dönemlerde aktif rol alan başarılı futbolcu, galibiyette büyük rol oynadı. Arda, oyunu istediği şekilde yönlendirip arkadaşlarının da oyundan kopmamasını sağladı.
<p>Hayal kırıklığı: Batuhan, topları ezdi
<p>Ümit Karan'la yolların ayrılmasından sonra forvette Eskişehir'in tek gol silahı durumunda kalan Batuhan, G.Saray karşısında hiçbir pozisyonda varlık gösteremedi. Takım arkadaşlarıyla uyum sağlayamayan golcü oyuncu, az sayıda bulduğu pozisyonları da cömertçe harcadı. Batuhan, ikili mücadelelerdeki kondisyon eksikliğiyle de dikkat çekti.
<p>Kırılma anı: Volkan'ın şanssız anı...
<p>Dakika 68... Maç 1-1... Arda Turan'ın boş kaleye gönderdiği topa eski G.Saraylı Volkan çizgi üzerinde ters vuruş yapınca meşin yuvarlağı kendi kalesine yolladı. Şanssız futbolcu, yaptığı bu hareketle Sarı-Kırmızılı takımın galip gelmesinde önemli rol oynadı. Eskişehirspor'da maç sonrası en çok üzülen futbolcu da yine Volkan oldu.</p>
</p></p></p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1021800), [web.archive.org (arşiv bağlantısı)](http://web.archive.org/web/20100830122850/http://zaman.com.tr:80/yazar.do?yazino=1021800)
