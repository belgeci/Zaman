# İspanyol hakem cesaretli ve adildi

*Ali Aydın 2010.07.30*

<tr><td class="metin" colspan="2" style="padding-top: 20px; padding-left: 5px; ">İspanyol hakem Carlos Clos Gomez dün akşam Beşiktaş kalecisi Hakan Arıkan'la birlikte sahanın göze çarpan en başarılı iki isminden bir tanesiydi.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Adaletli, cesaretli ve mükemmele bir müsabaka yönetti. A takımı, B takımı ayırımı yapmadı. Ancak iki pozisyonda verdiği kararlar tartışılabilir.
<p> Bunun bir tanesi 75. dakikada Tabata'nın yerde kaldığı pozisyondu. Plzen'in kaptanı Howard yerdeyken rakibinin göğsüne attığı tekme kırmızı kartı gerektirirdi. Tabata'nın kart görmemesi şansıydı. Çünkü rakip havadayken vücudu hakemin görüşünü engelledi. 76. dakikada Delgado'ya çıkartılan sarı kart gereksizdi. Çünkü bu pozisyonda Delgado, topa hamlesini yaptıktan sonra ev sahibi oyuncuya temas etti. Arjantinli futbolcunun hareketi normal bir hamleydi. Ancak Gomez'i, 44. dakikada verdiği penaltıdan dolayı gerçekten kutlamak lazım. Çok cesaretli ve çok adil bir karardı. Pozisyonda top dışarıda olsa da ceza alanındaki Quaresma'ya rakibiyle birlikte yere düşerlerken bilinç dışı bir temas var. Futbol oyun kurallarında bu hareket kontrolsüz hareketten dolayı direkt serbest vuruşa hükmeder. Olay ceza alanında cereyan ettiğinden penaltı gerekirdi. İspanyol hakem Gomez de cesaretle bunun gereğini yaptı. İnanın bu pozisyonda birçok hakem bu kararı veremezdi ya da vermezdi. ali­ay­din@za­man.com.tr</p>
</p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1010362), [web.archive.org (arşiv bağlantısı)](http://web.archive.org/web/20100730220700/http://www.zaman.com.tr:80/yazar.do?yazino=1010362)
