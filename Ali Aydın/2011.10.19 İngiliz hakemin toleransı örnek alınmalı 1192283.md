# İngiliz hakemin toleransı örnek alınmalı

*Ali Aydın 2011.10.19*

<td class="columnist-detail">
<p>Karşılaşmanın İngiliz hakemi Mark Clattenburg, dün akşamın başarılı isimlerindendi.</p>
<p>
<div id="haberMetinDiv">
<p>Avrupa'da yıldızı yeni yeni parlayan bir isim olan Clattenburg'un en önemli özelliği sert hakem profili dışında olması. Kartlardaki yorumlarını futbolculardan yana kullanmayı seviyor. Örneğin Glowacki, sarı kart gördüğü pozisyonda bariz gol şansından kızarabilirdi. Aslında pozisyonda bariz gol şansı vardı. İngiliz hakem, bu anlamda çıkartabileceği 3-4 sarı kartına başvurmadı. Tercihini, takımları eksiltmemekten yana kullandı. Gösterebileceği sarı karttan sonra oyuncuyu "ikinci sarı kartı görürüm" endişesinden uzaklaştırması örnekti. Özetle Mark Clattenburg, dün akşam sonuna etki edebilecek hiçbir karar vermedi ve başarılı bir yönetim sergiledi. Bu sonuç, temsilcimiz için endişe verici değil. Çünkü Trabzonspor'un, Burak Yılmaz gibi önemli bir forvetinden yoksun olmasının dezavantajını birçok ekip taşıyor. Karadeniz temsilcisinin farklı mağlup olması, oynadığı futbol ve girdiği pozisyonlarda asla eşdeğer değil. Bu müsabakada atılacak bir ya da iki gol, CSKA'nın kontrolü elinden kaçırmasına ve maçın değişik sonuçlara gelmesine yol açabilirdi. Şurası gerçek ki; Trabzonspor, evinde CSKA ile oynayacağı karşılaşmada sahadan galip ayrılan taraf olacak. 
<p><b>Maçın adamı</b>
<p>Doumbia'yı durduramadık. Rus ekibi CSKA Moskova'nın gol yollarındaki etkili futbolcusu Doumbia, dün akşam da klasını konuşturdu. Vagner Love'ın pasında topla buluşan Doumbia temsilcimizin direncini kırdı. 2-0'dan sonra bir kez daha sahneye çıkan başarılı futbolcu, Tolga Zengin'i bir kez daha mağlup etti.
<p><b>Hayal kırıklığı</b>
<p>Glowacki saç baş yoldurdu. Trabzon-spor'un Polonyalı defans oyuncusu Arkadiusz Glowacki, dünkü müsabakada Giray Kaçar ile yan yana oynadı. Etkisiz performansıyla zorlu Rusya deplasmanında beklentileri boşa çıkarttı. Rakibin hızlı hücumlarla attığı üç golde de hamleleri doğru yapamadı.
<p><b>Kırılma noktası</b>
<p>Doumbia'nın ilk golü. Dakikalar 29'u gösterirken Trabzonspor defansındaki bir anlık zaaf, CSKA Moskova'ya yaradı. Doumbia, Love'ın şık pasında topla buluştu ve kalecimiz Tolga Zengin'in sağından meşin yuvarlağı filelerle buluşturdu. İyi oynayan Trabzonspor'un bu bölümden sonra direnci düştü.</p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1192283), [web.archive.org (arşiv bağlantısı)](http://web.archive.org/web/20111107042317/http://www.zaman.com.tr:80/yazar.do?yazino=1192283)
