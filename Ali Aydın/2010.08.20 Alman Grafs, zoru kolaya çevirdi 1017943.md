# Alman Grafs, zoru kolaya çevirdi

*Ali Aydın 2010.08.20*

<tr><td class="metin" colspan="2" style="padding-top: 20px; padding-left: 5px; ">Alman hakem Manuel Grafs, zorlu deplasmanda tecrübesi ve deneyimini sahaya yansıttı. Sertleşebilecek mücadeleyi yerinde verdiği kararlarla ve yaptığı uyarılarla yumuşattı.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Sahadaki tüm futbolculara ve kenar yönetimine otoritenin kendisinde olduğunu kabul ettirdi. Eşit, adil, tutarlı olarak çaldığı düdüklerle oyuncuların güvenini kazandı. Bu da böylesine kritik bir maçta, her şey olabileceği anlarda bile futbolcuların oyuna dönmesini sağladı.
<p>Kontrolü sürekli elinde tutarak direkt, endirekt vuruşları iyi tespit etti. Gösterdiği sarı kartlarda haklıydı. 51. dakikada sarı kartla cezalandırılan Vitolo'nun 58'deki hareketi de bir sarı kartı gerektiriyordu. Alman hakem, bunu da doğru yorumladı ve Vitolo'yu ikinci sarıdan oyun dışı bıraktı. Dikkat ederseniz, bu kart topa müdahalede ayağın havaya kalkıp Niang'ın omuzuna gelmesinden dolayı gösterilmedi. Bu kart, bariz bir atak başlangıcının kesilmesinden dolayı çıktı. İşte hakemlerin yorum farkı burada büyük önem kazanıyor. 45. dakikada Gökhan Gönül'ün kale çizgisinden çıkardığı toptaki devam kararı doğruydu. 76'da Mehmet Topuz'un rakip kaleye çektiği şutta rakibin koluna çarpan toptaki devam kararı da doğruydu. Bu pozisyonda meşin yuvarlak rakip tarafından geri çekilmeye çalışan koluna çarptı. Yani dün akşam PAOK-Fenerbahçe maçının tüm hakemleri başarılı bir karşılaşma çıkarttı. Sözümüzü, temsilcimize Şükrü Saracoğlu Stadı'nda oynayacağı rövanş öncesi başarı dileklerimizle bitirelim.
<p>Maçın adamı
<p>Kresiç, PAOK'u el üstünde tuttu
<p>PAOK, karşılaşma boyunca F.Bahçe karşısında savunmada başarılı bir performans sergilerken kaleci Kresic, Sarı-Lacivertli ekibimize gol şansı tanımadı. Yunan temsilcisinin 1.95'lik Sırp kalecisi, uzun boyuna rağmen özellikle yer toplarında yaptığı kritik kurtarışlarla takımına galibiyeti getirdi.
<p>Hayal kırıklığı
<p>Caner, Stoch'un yerini dolduramadı
<p>G.Saray'dan F.Bahçe'ye transfer olan Caner Erkin, kendisinden beklenenin aksine daha 6. dakikakada gördüğü gereksiz sarı kartla kendisini ve dolayısıyla F.Bahçe'nin orta sahasını oyundan düşürdü. Bu kartın etkisinde kalan genç futbolcu, oyunda kaldığı sürece vasatı aşamadı.
<p>Kırılma anı
<p>Gökhan Gönül'den kritik hamle
<p>Dakika 45... Rakip 1-0 önde... PAOK, Muslimovic'le kontratağa çıktı. Volkan ile karşı karşıya kalan Boşnak futbolcu, topu kaleye gönderdi. Gökhan Gönül son bir müdahale ile topu çizgiden çıkardı. Gönül, belki de takımının turu geçmesini sağlayacak bir hamle yapmış oldu. </p>
</p></p></p></p></p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1017943), [web.archive.org (arşiv bağlantısı)](http://web.archive.org/web/20100820105905/http://www.zaman.com.tr:80/yazar.do?yazino=1017943)
