# Halis Özkahya talimatları uyguladı

*Ali Aydın 2011.02.14*

<td class="columnist-detail">
<p>FIFA kokartlı Halis Özkahya, adilane, cesaretli ve MHK talimatları çerçevesinde eşit bir maç yönetti.</p>
<p>
<div id="haberMetinDiv">
<p>Mücadelede tartışmaya açık 4 pozisyon vardı. Batuhan'ın atılması tam bir sorumsuzluk örneğiydi. Genç futbolcu, takımı 1-0 gerideyken ve gol atma ihtiyaçları varken erkenden soyunma odasının yolunu tuttu. Gördüğü kırmızı kart net, açık ve tartışılmazdı.
<p> Eskişehirspor'un kazandığı penaltıya gelince; öncelikle yardımcı hakem Nihat Mızrak'ı kutlamak lazım. Miller'ın önündeki Serdar'a arkadan hafif de olsa çelmesi var. Bu, ceza alanında rakibe yapılan 9 kusurlu hareketten biriydi. Penaltı kararı da, gösterilen sarı kart da doğruydu. Çünkü yanda oyuna müdahil olabilecek bir Bursasporlu vardı. Ozan İpek'in ikinci sarı karttan ihracında ise Ozan, Miller'ın içerisinde bulunduğu pozisyonda kendisini ilgilendirmediği halde hakeme el-kol hareketi yaptı. Yani, MHK'nın talimatlarında, 'Hakemin otoriter kimliğini sarsmamak adına sarı kartla cezalandırılması gereken hareket'te bulundu. Hakem için yorumsuz bir sarı kart gerekiyordu. "Futbolcu yorgunluk veya başka bir sebepten itiraz edebilir, en doğal hakkıdır" denilebilir. Ancak ikinci yarı başlarken uygulamaya konulan talimatlarda hakemlerin iyi niyeti maalesef MHK tarafından rafa kaldırıldı. Yedek kulübesindeki Ertuğrul Sağlam'ın alkışlı protestosu vardı. Bu da yine MHK talimatlarına göre çok net, açık ve anlaşılır, Sağlam'ın oyun alanı dışına çıkarılmasını gerektiren bir hareketti. Özetle; prosedürler Halis Özkahya tarafından tam ve eksiksiz şekilde uygulandı. Özkahya'nın kararları çok doğru, gösterdiği ya da göstermediği sarı kartlar yerindeydi. Burada asıl tartışılması gerek MHK'nin sertleştirilen talimatları olmalı. aliaydin@za­man.com.tr </p></p></div>
</p>
<a href="http://web.archive.org/web/20110215090738/mailto:aliaydin@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1093182), [web.archive.org (arşiv bağlantısı)](http://web.archive.org/web/20110215090738/http://www.zaman.com.tr:80/yazar.do?yazino=1093182)
