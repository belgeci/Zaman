# Başarının anahtarı, tribünle bütünleşmek

*Ali Aydın 2011.03.02*

<td class="columnist-detail">
<p>Süper Lig'in 23. haftası önemli istatistiklere, ürkütücü tepkilere, hukuksal kararlara ve sonuçlara damga vurulan bir süreç oldu.</p>
<p>
<div id="haberMetinDiv">
<p>Bu sezonun başlangıç haftasında averajla lider olduktan sonra inişli-çıkışlı grafikler çizerek son 7 lig maçını kazanan Fenerbahçe, ikinci kez yine averajla liderlik koltuğuna oturdu. Geride kalan 23 haftada Trabzonspor 13, Bursaspor 8, Fenerbahçe geride kalan haftayla beraber 2. kez zirvenin en tepesinde yer aldı. Trabzonspor, Avni Aker'de kazanamaz oldu. Seyircisinin desteğini arkasında hissetmesi gereken Bordo-Mavililerde Burak Yılmaz ile Umut Bulut'un iç sahada maçtan alındıklarında taraftarlarınca ıslıklanması futbolcularda kırgınlığa ve strese yol açtı mı ve bu kırgınlık sürüyor mu bilinmez; ama hatalardan ders çıkartmak ve oyuncularla tribünlerin tekrar bütünleşmesini sağlamak kaçınılmaz bir gerçek.
<p> Kaldı ki Kayserispor maçı sırasında tercümanın sahadan atılması, 90 dakika sonrası yabancı cismin hakemin yaralanmasına neden olmasının getireceği olumsuzluklar, Trabzonspor'un rakiplerinin dışında kimseye fayda getirmez. Bir anlık öfkenin doğuracağı sonuç, bir sezonun emeğine, bir şehrin beklentilerinin yok olmasına, büyük bir camianın yaralanmasına sebep olmamalı. Fenerbahçe yönetimi, Kasımpaşa maçı öncesi hem ısınmaya çıkan futbolcularına bir pankart vererek hem de tribünlere gelenlere broşür dağıtarak, olumsuz tepkilerin zararlarını hatırlattı. "Küfür etme, şampiyonluktan etme" yazısıyla 'sağduyulu' davranılması istendi. Yunus Yıldırım'ın yaralanmasından bahsetmişken küçük bir paragraf açmak gerekiyor. Futbol Federasyonu yönetimi, tüm statlardaki hakem soyunma odalarının yerlerini ve tünellerini yeniden gözden geçirmeli. Türkiye'deki statların hakem soyunma odaları, ev sahibinin soyunma odası koridorunda ve aynı çıkış tünelinde. Tünel girişi ev sahibine ait şeref tribünün altından geçen bir yolda. Böyle olunca hakemin kafası da yarılır, soyunma odası ev sahibinin koridorunda olan hakem tehdit de edilir. Bu sezon sonuna kadar bu iyileştirme çok zor; ancak yeni sezon öncesi TFF Stadyum Kurulu bu konuyu çok rahat çözebilir, başta kulüpler dahil, herkes rahat eder. 
<p> Bu sezonun en çok gol atılan 2. haftası, 34 gol ile 23. hafta oldu. 8. haftaki 40 gol sonrası 23. haftada maç başına yaklaşık 4 gol geldi. Bu da futbol severlerin heyecanlı bir hafta yaşamasını ve keyif almasını sağladı. Birçok hakem hatası olmasına karşın hataların bazılarının sonuca direkt etki etmesi bile fazla ön plana çıkmadı. Oyunun şık gollerle süslenmesi hataları biraz olsun kapattı. Ancak önemli hakemlerin tartışmasız direkt kırmızı kartı gerektiren pozisyonlarda kartlarını çıkartmaya cesaret edememeleri düşündürücüydü. Kuşkusuz, korkaklık ve eyyamlık çizgisinde verilemeyen kartlar, sonraki haftalar için haksız rekabetlerin doğmasına yol açacak. Maalesef, önemli isim ve takımlara kırmızı kartlar çıkartılamıyor. Daha da ilginci, bu hataları -ki ben bunları artık hata olarak görmeyenlerdenim- sürekli hale getirenler, maçlarını almaya devam ediyor. Çünkü yönettiği maç sonrası gözlemci notlarında ceza notu olması gerekenler, süper yönetim sergilemiş gibi notlar alınca tekrar sahaya sürülüyor. Hakem de iyi bir şeyler yaptığına inanıp maçları böyle yönetmesi gerektiğine inanıyor. Keşke her hakeme İzmirli gözlemcilerden belli isimler gitse. Hiç olmazsa herkes eşit yarışmış ve eşit hata yapmış olur. Oğuz Sarvan ile Yüksel Okçuoğlu'nun hakem atamalarını eleştirirken bazen kendime, "Haksızlık yapıyor muyum?" diye soruyorum. Ama hep haklı çıkıyorum. Bunlar yaptıkları işin farkında değil! Bu haftanın hatalı ataması da Barış Şimşek'ti. 18. haftada Gençlerbirliği-Eskişehirspor maçında atılan tek gol Eskişehir'den gelmişti. Eskişehir'in golünde gol pası elle düzeltmeyle olmuş ki, bu kameralarca bile zor tespit edilmişti. O maçın ardından Barış Şimşek'e mücadele verilmedi. Ta ki 23. haftaya kadar. Peki, "Biz hakeme ceza kesmiyoruz." deseler bile Barış Şimşek'e verilen cezanın sona erdirilip bu hafta kendisine verilen maç hangisi? Yine Eskişehir ve yine Eskişehir'in deplasman maçı. İster misiniz "Şimdi ne var bunda?" desinler. Hadi hayırlısı diyelim!
<p> Yeniden saha sonuçlarına dönelim; İstanbul Belediyespor 58 hafta sonra penaltı kazandı ve bunu gole çevirip sevincini ikiye katladı. Galatasaray 52 sezonluk lig tarihinde sezonun bitmesine 11 hafta varken 11. mağlubiyetine uğrayarak tarih yazdı! Sarı-Kırmızılıların bugün kupada oynayacağı Gaziantepspor maçının rövanşı, Hagi'nin geleceğini belirleyecek gibi. Bursaspor ise ayağa kalktı. Kayseri ile Gaziantep oynadıkları futbol ve aldıkları sonuçlarla keyif vermeye devam ediyor. Beşiktaş ise ihtiyacı olduğu bir galibiyet aldı. Sivasspor, Bucaspor, Konyaspor ile Kasımpaşa hattına Ankaragücü ve M.P.Antalyaspor da giriyor. İki maç kazanmak ya da kaybetmek üst sıralar gibi altlarda da çok şeyi değiştirecek.</p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1100986), [web.archive.org (arşiv bağlantısı)](http://web.archive.org/web/20110314024709/http://www.zaman.com.tr:80/yazar.do?yazino=1100986)
