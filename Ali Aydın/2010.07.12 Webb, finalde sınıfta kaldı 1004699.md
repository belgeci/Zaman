# Webb, finalde sınıfta kaldı

*Ali Aydın 2010.07.12*

<tr><td class="metin" colspan="2" style="padding-top: 20px; padding-left: 5px; ">İngiliz Howard Webb, böylesine önemli organizasyonlardaki final karşılaşmasını yöneten hakemler içinde herhalde en kötü performansı sergiledi. UEFA Şampiyonlar Ligi finalinde İnter-Bayern Münih maçında güzel bir yönetim gösteren İngiliz hakem, dün gece çok hata yaptı.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Webb, her şeyden önce futbol oyun kurallarını uygulamaktan çok, sanki turnuvanın final kuralını uyguluyor gibiydi. Sarı ya da kırmızı kart göstermemeye çalışması bir yana 'penaltı çalmayacağım' inadı da anlaşılır gibi değildi. Webb, gösterdiği 13 sarı kart ile bir başka rekora da imza attı. Bu da zaten iyi maç yönetemediğinin net bir göstergesiydi. Golü atan İniesta'ya 79. dakikada sarı kart göstermedi. 93. dakikada Hollandalı Heitinga kendi ceza alanı içinde Xavi'nin gol vuruşu öncesinde arkadan topa müdahale etme şansı yokken rakibinin topa vuruş ayağına kasten basmasına penaltı çalamadı. Daha önceden sarı kartı bulunan Robben'e 112. dakikada düdükten sonra vurduğu top yüzünden sarı kartını gösteremedi. Oysa bu sarı kartını gösterebilseydi Robben kırmızı kartla oyun dışı kalacaktı. 116'da Hollanda serbest vuruşunda İspanyol futbolculara 9 metre 15 cm'yi açtıramadı. Webb, 13 sarı kart göstermesiyle birleştirdiğinizde otoriter bir hakem kimliği yapısından uzaktı. Sonuç olarak yapılan hatalar hep İspanya aleyhineydi. Yine de İspanya'nın kazanması bu hataları göstermeyecektir.
<p>Maçın adamı: İniesta'dan tarihi gol
<p>Maç içinde tek sarı kartla oyunda kalan, aslında 79'da da bir sarı kart görmesi gereken İniesta, dün gecenin yıldızıydı. Görmediği ikinci sarı kartla oyunda şans eseri kalan tecrübeli futbolcu, uzatma dakikalarının son bölümlerinde attığı kritik golle takımını şampiyonluğa taşıdı.
<p>Hayal kırıklığı: Robben kaçırdı Cassillas büyüdü
<p>Hollanda'nın ve dünyanın önemli yıldızlarından birisi olan Robben, finalde kaçırdığı gollerle maça damgasını vurdu. Gerçi burada Robben kaçırdı mı demek, yoksa Casillas'ı mı geçemedi demek doğru olur, ama atamadığı gollerle kupayı İspanya'ya hediye etti diyebiliriz.
<p>Kırılma anı: Kırmızı kart Hollanda'yı bitirdi
<p>Uzatmaların ikinci yarısı... Maç 0-0... Hollandalı savunma oyuncusu Heitinga, doğru bir hamleyle 109. dakikada ikinci sarı karttan oyun dışı kalınca yorgun olan Hollanda, İspanya'ya mağlup oldu. Boğalar, 10 kişi kalan Portakallar'ı çok çabuk cezalandırmasını bildi.</p>
</p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1004699), [web.archive.org (arşiv bağlantısı)](http://web.archive.org/web/20100712230638/http://zaman.com.tr:80/yazar.do?yazino=1004699)
