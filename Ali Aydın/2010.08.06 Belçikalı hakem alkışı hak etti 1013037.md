# Belçikalı hakem alkışı hak etti

*Ali Aydın 2010.08.06*

<tr><td class="metin" colspan="2" style="padding-top: 20px; padding-left: 5px; ">Belçikalı hakem Jerome Efong Nzolo, dün akşam kritik pozisyonlarda doğru kararlara imza attı.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Bunlara kendi başarılı yorumlarını da katarak çok önemli bir 90 dakika çıkarttı. Düdükleri yüzde 100 isabetliydi. Oyun kurallarını devamlı ihlalden gösterdiği sarı kartın ne kadar önemli olduğunu ispatladı. Rakiplerine devamlı faul yaparak oyunun temposunu kesmeye çalışan Limbersky, ilk yarıda gördüğü sarı kartın devamında bu kez 52. dakikada ikinci sarıdan oyun dışı kaldı. Hakem, haklı olduğu ilk kartında ve ikincisinde de haklıydı. Çünkü, rakibin çizginin önünde Ouaresma'ya yaptığı hareket önemsiz bir bölge gibi görünse de önemli bir atak kesilmişti. Üstelik Çek Cumhuriyeti temsilcisinin oyuncusu topla oynama niyeti taşımıyordu. Hakem burada önemli bir yorumla doğru karar verdi. Belçikalı, Jakub Navratil'i de Bobo'yu düşürdüğü için bariz gol şansından ihrat etti. Burada da yüzde 100 haklıydı. Ceza alanı köşesinde kaleye doğru hareketlenen Bobo'yu arkadan çelme atarak düşüren rakip, bu pozisyonda bariz gol şansı kriterlerini oluşturmuştu. Nzolo, Delgado ve Jan Rezek'e çıkarttığı sarı kartlarda da haklıydı. Skordan dolayı konuşulmayacak; ancak İbrahim Toraman'ın sakatlandığı bölümde kritik bir hata yaptı. Toraman'a rakibi tarafından kaval kemiğine gelen darbe, kırmızı kartı gerektiriyordu. Çünkü FIFA, 2010 Dünya Kupası sonrasında futbolcu sağlığını tehlikeye sokacak hareketlere direkt kırmızı kartın gösterilmesini istiyor. Nzolo, 90 dakikanın genelinde üst düzey bir performans gösterdi. 
<p>Maçın adamı: Quaresma tribünleri ayaklandırdı
<p>Beşiktaş'ın Portekizli yıldızı Quaresma, dün akşamın en dikkat çeken ismiydi. Harika bir gol atarak tribünleri ayaklandırdı. Delgado'nun sayısında rakibi öyle bir geçti ki Arjantinli'ye sadece boş fileler kaldı. Rakibin gördüğü kırmızı kartların birinde başrolü oynarken şovları muhteşemdi.
<p>Hayal kırıklığı: Navratil, Beşiktaş'a çalıştı 
<p>Plzen'in tecrübeli ismi Jakub Navratil, rahat bir pozisyonda olmayanı yaptı. Beşiktaş'ın golcüsü Bobo'ya topu acemice kaptıran Navratil, peşinden Brezilyalıyı düşürdü ve kırmızı kart gördü. Takımını on kişi bırakırken temsilcimizin geride kalan dakikalarda rahat oynamasını sağladı.
<p>Kırılma anı: Bobo düştü, Plzen bitti!
<p>Dakika 32... Skor 0-0. Beşiktaş'ın Brezilyalı forveti Bobo, yine inatçılığını konuşturdu. Yaptığı presle rakibini peşine taktı. Sambacı'yı kovalayan Plzenli Jakub Navratil, Bobo'yu ceza sahasına girerken düşürünce kırmızı kartla oyun dışı kaldı. Bu dakikadan sonra Plzen'in şansı kalmadı. </p>
</p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1013037), [web.archive.org (arşiv bağlantısı)](http://web.archive.org/web/20101006031640/http://www.zaman.com.tr:80/yazar.do?yazino=1013037)
