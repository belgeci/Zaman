# Suni gündemlerle kimseyi kandırmayın

*Ali Aydın 2010.04.28*

<tr><td class="metin" colspan="2" style="padding-top: 20px; padding-left: 5px; ">Gündemi hem hızlı hem de suni bir şekilde, çabucak değiştirilebilen başka bir ülke var mıdır, bilemiyorum! Ama hemen her alanda günübirlik yaşama kabiliyetine sahip bir topluluk olduğumuz aşikâr.</td></tr><tr><td class="metin" colspan="2" style="padding-top: 20px; padding-left: 5px; "><p>31. hafta maçlarından sonra bakın neler oldu...
<p>Fenerbahçe'nin alternatif defans oyuncusu Bekir İrtegün, Bilica'nın Beşiktaş derbisinde penaltı noktasını eşelemesi sonrası cezalı duruma düşmesiyle Kasımpaşa maçında ilk 11'de şans buldu. Attığı golle, Kanarya'ya 3 puanı kazandırdı ve liderliği getirdi. Mücadelenin ardından spor basını, Bekir'i göklere çıkardı. Bekir'e 'kötü futbolcu' dediğim falan yok. Üniversite mezunu ve lider vasıflı bir oyuncu. Ama gol atan o olduğundan, kralın tacı bu hafta onun başına takılmak istendi. Madalyonu bir de tersine çevirip hayâl edin. Bekir kendi kalesine gol atıyor ve maçı Fenerbahçe kaybediyor. Bu defa ne olacaktı dersiniz? Yine abartacak mıydık?
<p>Aynı maçta gol yiyen Kasım-paşa'nın kalecisi ise bir zamanlar Fenerbahçe ve Beşiktaş'ta ter döken Murat Şahin. Kartal'da sakat sakat oynatıldığı maçlardaki performansıyla yere göğe sığdırılamayan isim. Ama aynı Murat Fenerbahçe maçından sonra şikeyle suçlanıyor. Bu yetmezmiş gibi futbolcunun, kendisi gibi faal olan arkadaşıyla 'futbolcu menajerliği' yaptığı gündeme getiriliyor. Eğer böyle bir şey varsa, bu büroyu yeni açmış gibi gösterilmesi manidâr. Daha da enteresanı, faal futbolcuların böylesine bir ticari faaliyet yapması kanuni mi? Değilse bu izni kim nasıl verdi? Yasalsa bu neden sorgulanıyor ve gündeme getiriliyor? Yani öncelerin kral kalecisi bugün, kendisini aklamakla uğraşmak zorunda bırakılan bir şüpheli!
<p>İşte Rıza Çalımbay... Bir maçta yabancı futbolcusunu oyundan aldığı için Eskişehirspor tribünlerinden istifası istenen teknik direktör. Kaliteli ve çok iyi bir çalıştırıcının kazandırdığı başarılar yok sayılırcasına kırılan bir kalp! Trabzonspor galibiyetiyle alkışlanan ve 2 yıl daha sözleşmesi uzatılan aynı kişi! Allah'tan geçmişle günümüzü iç içe yaşayan, geleceği görebilen yöneticiler varmış bu ülkede.
<p>Gelelim Fenerbahçe derbisinde penaltı kaçıran Beşiktaşlı Bobo'ya... Şutunda meşin yuvarlağı Volkan Demirel'in çeldiği göz ardı edildi. Bobo sanki topu direkt auta atıp Alex'e avantaj sağlattı! Bu kritik randevu öncesi Beşiktaş'ın şampiyonluk umudu yok muydu! Elbet vardı. Geçen sezon Kartal çifte kupayı kazanırken birçok kez Bobo sahneye çıktı. Bobo'nun kıyak geçtiği iddia edilen Alex geçen yıl farklı bir takımda mı oynuyordu? Bobo kendi kazancını "Yok ben istemiyorum?" dercesine rakip arkadaşına sunmuş gibi gösteriliyor. Brezilyalı şampiyon bir takımın oyuncusu olmak istemeyip, kariyerini, 'Hatır ya da başka anlamdaki bir şikeyle' sıvamak istiyor! Bobo da maalesef kendisini savunmak zorunda kalanlardan.
<p>Galatasaray'ın Arjantinli file bekçisi Leo Franco... F.Bahçe derbisinde yediği golden sonra bir daha eldiven yüzü göremedi. O da diğerleri kadar onur kırıcı bir üslupla olmasa dahi şık olmayan göndermelere maruz kaldı. Geldiği ilk haftalarda o da alkışlanıyor, göklere çıkartılıyordu. Önemli bir mücadelede hatalı gol yemesi Leo Franco'nun da sonu oldu. Artık takımında 18 kişilik kadroya giremiyor. O da şimdilerde kendisini ifade edemeyenlerden...
<p>Örnekler çok. Sözümüz odur ki konuları bilmeden, bilmişlik taslayanlar, kendi kafalarında senaryolar üretip, bunları gerçekmiş gibi kamuoyuna servis yapıyor. İnsanları toplum önünde hak etmedikleri eleştirilere muhatap ediyorlar. Aslında, bu komplo teorileri toplumda kabul görmüyor. Türk insanı, suni oluşturulan gündemlerin, gündemi belirlemek isteyenlerin dışında kimseye yaramadığını görüyor artık. Bu ülkenin insanları, en azından spor izleyenleri ve takip edenleri, böylesine kurgu-senaryoları dinlemek, duymak, okumak istemiyor.
<p>Son olarak başka bir konuya dikkat çekmek istiyorum. Ligin son haftalarına girilirken takımlar gol atamamaya başladı. Yani artık rahat değiller. "Kazanamıyorsan, kaybetme." anlayışı ön plana çıktı. Bunun da sebebi hedeflere varan puanların artık çok sınırlı olması. Herkes öncelikle 1 puanı cebine koymanın peşinde. 31. haftada 17 takımdan 7'sinin golle buluşamamasının temel sebebi de bu olsa gerek...<br/></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=977947), [web.archive.org (arşiv bağlantısı)](http://web.archive.org/web/20100430000536/http://zaman.com.tr:80/yazar.do?yazino=977947)
