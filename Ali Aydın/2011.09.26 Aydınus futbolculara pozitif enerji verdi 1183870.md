# Aydınus futbolculara pozitif enerji verdi

*Ali Aydın 2011.09.26*

<td class="columnist-detail">
<p>Karşılaşmanın hakemi Fırat Aydınus, maçın bitiş düdüğünü çaldığı ana kadar başarılıydı.</p>
<p>
<div id="haberMetinDiv">
<p>Aydınus, iletişimi ve beden diliyle futbolculara pozitif enerji vermesini bilen bir isim. İyi yerler aldı. Konsantrasyonu üst düzeydeydi. 10. dakikada verdiği penaltı yüzde 100 doğruydu. Bu pozisyonda kırılma anında da belirttiğimiz gibi Ali Turan'ın Veli Kavlak'a kontrolsüz bir teması var. Aydınus'un bu bölümde sarı kartını kullanmaması da doğruydu.
<p>39. dakikada Necip'in sarı kart gördüğü pozisyonda Siyah-Beyazlı oyuncunun rakibinin bileğine direkt teması var. Bu pozisyon tamamıyla Necip'in kendisini korumaya yönelik bir hamlesiydi. Yani sarı kart doğruydu. Bu kadar doğru yapan Aydınus adeta okyanusu geçti, derede boğuldu. Maçı bitirmek bir hakem sanatıdır. Maçı öylesine bir pozisyonda bitirdi ki Antalyasporlu Deniz Barış'ın da kırmızı kart görmesine neden oldu. Beşiktaş ceza alanında dışarı doğru seken top bomboş durumdaki Minev'e geldi. Havadan gelen topa gelişine vuran Minev'in şutu gol olsaydı ne olacaktı? Sonuç olarak Deniz'in itirazı yerindeydi. Ancak hakem kararının bu noktada yanlışlığı inatlaşma sürecine girince Deniz, maç bitiminde kırmızı kartı gördü. 
<p>
<p><b>Maçın adamı</b>
<p>Egemen rakipten korkmadı. Bir defans oyuncusu bir maçtaki performansıyla takımına ancak bu kadar katkı sağlar. Egemen, sadece kesici olarak değil, geriden oyun kurarak takımına faydalı oldu. Savunmada görev yapan Brezilyalı Sidnei ile İbrahim Toraman'ın yetişemediği çoğu pozisyonlarda iyi yer aldı.
<p><b>Hayal kırıklığı</b>
<p>Ali Turan'dan gereksiz hareket. Antalyaspor'un çok şey beklediği defans oyuncusu Ali Turan, kendisine hiç yakışmayacak şekilde kötü bir futbol sergiledi. Ali, Veli Kavlak'a yaptığı hareketle penaltıya sebep oldu ve takımının İstanbul'dan puansız dönmesine yol açtı. Topu kullanmada da başarısız bir günündeydi. 
<p>
<p><b>Kırılma noktası</b>
<p>Penaltı pozisyonu. Maçtaki belki de en kötü pozisyonlardan birinde Antalyasporlu Ali Turan, rakibi Veli Kavlak'a kontrolsüz şekilde müdahale etti. Beşiktaş kazandığı penaltıyı Portekizli yıldızı Simao Sabrosa ile gole çevirerek 3 puanı hanesine yazdırdı. Ayrıca Kartal bu golün avantajını 90 dakikaya yaydı. </p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1183870), [web.archive.org (arşiv bağlantısı)](http://web.archive.org/web/20111218094026/http://zaman.com.tr/yazar.do?yazino=1183870)
