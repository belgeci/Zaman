# Manisaspor galip gelseydi  kural hatası tartışmaları yapılırdı

*Ali Aydın 2010.05.08*

<tr><td class="metin" colspan="2" style="padding-top: 20px; padding-left: 5px; ">Hakemlerimizin genelde yaşadığı sorunun benzerini dün Özgür Yankaya'da da gördük. Türk hakemleri, orta alanda verdikleri faulleri ceza alanında çalamama hastalığı ya da ceza sahasındaki aldatmalara gösterdikleri sarı kartları ceza alanı dışında yorumlayamıyor.</td></tr><tr><td class="metin" colspan="2" style="padding-top: 20px; padding-left: 5px; "><p>Yankaya, kartlarını adaletli kullanamadı. 9. dakikada Nihat, Burak'la mücadelesinde pozisyon gereği rakibini geçiyor. Ancak topa yetişemeyeceğini anlayan Nihat, kendini yere bırakıyor. Yani hakemi aldatmaya yönelik bir hareket. Yankaya'dan kart yok! Eğer hakem, bu aldatmaya kansaydı bu defa Burak bariz gol şansından daha 9'da kızaracaktı. 13. dakikada Manisasporlu Nizamettin, Beşiktaşlı Necip'e arkadan çelme takıyor. Yankaya faul veriyor, ama kartına yine başvurmuyor. 57'de Simpson, aynı nedenden sararıyor. 15. dakikada Eren, Tello'ya arkadan yine aynı hareketi yapıyor, bu defa da kart yok.
<p> 79. dakikaya gelelim. Maç Manisaspor'un galibiyetiyle bitmiş olsa kural hatasına girecek bir pozisyon yaşandı. Direkt vuruş kazanan Manisa, topu oyuna sokacak iken Momba, duran meşin yuvarlağı oyuna sokmak için sol ayağıyla vurdu. Yanındaki rakibine atmak istediği topa yavaş vurduğundan dolayı oyuna giren topa bu defa sağ ayağıyla tekrar dokunarak takımı aleyhine verilmesi gereken endirekt vuruş devam ettirildi. Bu büyük bir hataydı.
<p> 1 No'lu Yardımcı Hakem Bülent Gökçü: Başarılı bir performans gösterdi.
<p> 2 No'lu Yardımcı Hakem İsmail Köse: Ligin en deneyimli hakemlerinden Köse, çözülmesi çok zor ve fazla olan pozisyonlarda başarılıydı. a.aydin@za­man.com.tr
<p>Maçın adamı: Toraman alkışı hak ediyor
<p>Kaptan İbrahim Toraman, hem ofansta hem hücumda ön plana çıktı. Her geçen hafta futbolunun üzerine koyan tecrübeli isim, dün gece de çalışkanlığıyla dikkati çekti. Savunmadaki arkadaşları sık sık değişse de paylaşımcı oyunuyla kalecisine de güven vermesini bildi. 
<p>Hayal kırıklığı: Hüseyin saç baş yoldurdu
<p>Manisaspor'un genç defans oyuncusu Hüseyin Tok, dün kendi kalesine gol attı. Bunun dışında rakibin ataklarında önlem alamayarak takımının yenilmesine zemin hazırladı. Savrukluğuyla dikkati çeken Hüseyin, Beşiktaş forvetlerine gerekli presi yapmaktan çok uzak bir görüntü çizdi.
<p>Kırılma anı: Nihat Kahveci'nin golü...
<p>Dakika 69... Son haftaların çıkıştaki ismi suskun golcü Nihat Kahveci, İsmail Köybaşı'nın ortasına çok güzel yükseldi. Mükemmel bir kafa vuruşuyla köşeden ağları havalandırmasını bildi. Bu golden sonra direnci kırılan Manisaspor, kalesinde ikinci sayıyı görünce maçı kaybetti. <br/></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=981700), [web.archive.org (arşiv bağlantısı)](http://web.archive.org/web/20100509204106/http://zaman.com.tr:80/yazar.do?yazino=981700)
