# Alkışlar Çoban'a değil, yardımcılarına

*Ali Aydın 2009.12.12*

<tr><td class="metin" colspan="2" style="padding-top: 20px; padding-left: 5px; ">Deniz Çoban'ın dün akşam çok iyi bir maç yönettiği söylenemez. Birkaç sarı kartı göstermeyebilirdi.</td></tr><tr><td class="metin" colspan="2" style="padding-top: 20px; padding-left: 5px; "><p>Kart verirken de bir, iki, üç, dört ve beş gibi işaretler yapması, 'sen şurada şunu', 'burada şunu yaptın' gibi anlamsız bir beden dili kullanması gereksizdi. 
<p>45+3'te Caner'in, Sedat Ağçay'a hamlesini penaltı olarak yorumlayabilse belki de maçın skoru ve sonucu çok değişik olacaktı. 56'da Caner'e yapılan müdahalede de beyaz noktaya gidebilirdi. Geçen haftaki Büyükşehir maçındaki gibi Kewell, yine net korner vuruşunun aut olarak yorumlanması sonucu sinirlendi ve sarı kart gördü. Bu maçın yıldızları ise iki yardımcı hakemdi. Kıdemli yardımcı Erhan Sönmez, Antalyaspor'un attığı iki golde de iki güzel yorumda bulundu. İki pozisyon da birbirinin çok benzeriydi. Antalyaspor'un ilk golünde topa vuruş anında 2, sonrasında 5 futbolcu şeklen ofsaytta kaldı. Ama topun çıkış anında golü atan Orhan Ak, ofsaytta değildi ve top da kendisine gelmişti. Yine Antalyaspor'un ikinci golünde yine bir Antalyasporlu futbolcu ofsayttaydı. Ancak geriden gelen Jedinak golü atınca bu da doğru yorumlandı. G.Saray'ın üçüncü golünde yine Erhan Sönmez, rakip Kewell'ı çekince acele etmedi. Oyunu devam ettirince G.Saray, üçüncü golü buldu. Sonuç olarak topun sizi sevmesi gerekiyor. İki gol atan Antalyaspor, üç topu direkten dönünce sahadan mağlup ayrıldı.?
<p><b>Maçın adamı</b>
<p>Harry Kewell yine yıldızlaştı
<p>Frank Rijkaard, Avustralyalı yıldızı Harry Kewell'ı dün sahaya forvet olarak sürdü. Dün akşam attığı bir gol ve iki asistle G.Saray'ın 3 puan almasındaki en önemli isimdi. Başarılı futbolcu gün geçtikçe takımın da en etkili skoreri olma yolunda doğru adımlar atıyor.
<p><b>Hayal kırıklığı</b>
<p>Necati maziyi mumla arıyor 
<p>Antalyaspor'un gol silahı Necati Ateş, direkten dönen kafa vuruşunun dışında takımına hiçbir anlamda katkı sağlayamadı. Dün eski takımına karşı mücadele ederken ileri uçta Djehoua ile birlikte uyumlu bir ikili oluşturamadı. Zaten hocası tarafından oyundan alındı.
<p><b>Kırılma anı</b>
<p>Hakem penaltıyı 'es' geçti
<p>Skor 2-1, Antalyaspor önde... Dakika 45+3, yani ilk yarı bitiyor. Caner'in, Sedat Ağçay'a ceza sahası içerisinde topla oynama şansı yokken arkadan yaptığı net bir teması var. Bu penaltıydı. Ayrıca Antalya'nın ilk yarıda bir, ikinci devrede direkten dönen iki topunu unutmamak lazım.<br/></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=926392), [web.archive.org (arşiv bağlantısı)](http://web.archive.org/web/20100110020851/http://zaman.com.tr:80/yazar.do?yazino=926392)
