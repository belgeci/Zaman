# Büyük takımlarda gençlere fırsat doğdu

*Ali Aydın 2010.09.01*

<tr><td class="metin" colspan="2" style="padding-top: 20px; padding-left: 5px; ">Spor Toto Süper Lig'de ilk hafta 16, ikinci hafta 18, üçüncü hafta 31 gol atıldı. Maç başı atılan ortalama gol sayısı 3,46'ya geliyor.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Diğer bir deyişle ilk iki hafta 18 karşılaşmada 34 gol kaydedilirken geride bıraktığımız hafta 9 mücadelede fileler 31 kez sarsıldı. Bir haftada ne değişti de böyle bir patlama oldu?
<p> Kuşkusuz ki bu sezon Türkiye'de büyük bir çekişme izleyeceğiz. Fenerbahçe, Galatasaray ve Trabzon'un Spor Toto Süper Lig ve Ziraat Türkiye Kupası'ndan başka bir hedefi kalmadı. Yani maç trafiği sadece ülke içiyle sınırlı olacak. Yorgunluk, kadro darlığı, yoğun maç trafiğinden de etkilenmeyecekler. En azından hem yöneticiler hem de teknik adamlar için mazeretsiz bir lig olacak. Bu da öndeki takımların teknik direktörlerinin, başarısızlıkta ilk hedef olarak seçileceği anlamına gelir. Devamında da bu isimlerin üzerinde 'gönderilme' korkusuyla aşırı bir baskı olacak, bu husus da agresif davranışlara sebebiyet verecek.
<p> Avrupa arenasındaki Beşiktaş ve Bursaspor'un diğer rakiplerine göre nasıl bir performans sergileyeceklerini bekleyip göreceğiz. Fenerbahçe ile Liverpool maçlarını yüksek bir tempoda oynayan Trabzonspor'un pazartesi akşamı Antalya'da hayal kırıklığı yaşadığını gördük. Sahadaki futbolcuların yanı sıra yedek kulübesi bile yorgunluğu anlatmaya yetiyordu. Şenol Güneş ve ekibinin ayakta kaldığı anlar yok denecek kadar azdı. Özetle; bu sezonun şampiyonluk puan barajı, geçtiğimiz dönemlere göre en az 9-11 puan daha fazlalaşacak. Bu yıl gollü ve üst sıralara oynayan takımların kolay maç kaybetmeyeceği, sıralamada puan farkının hissedilir şekilde olacağı bir futbol sezonuna şahitlik edeceğiz. Fenerbahçe'nin PAOK'a elenmesi sonrasında Kanarya'nın eski hocası Christoph Daum, Aykut Kocaman'a laf attı. Başarısız sonuçlar sonrasında piyasaya çıkan Alman teknik adam, "Durum felaket, taraftar için kahroluyor, üzülüyorum." demiş. Ben ne Aykut taraftarı ne de Daum sevdalısıyım. Ama futbolun bu yönünü sevmiyorum. Sisli havada ava çıkan avcı gibi bir anda ortaya çıkan Daum, tribünlere oynayarak Aykut Hoca'yı ve yönetimi hedef gösteriyor. Yazık... Değerlerimizi kendi içimizde eleştirebiliriz. Kol kırılsın ama yen içinde kalsın. Türkiye'nin yetiştirdiği değerleri, kendi silahımızla yabancılara vurdurtma huyumuzdan vazgeçelim. Doğru olan budur.
<p> Bu hafta sahalarda yukarıdaki sözlerimizi destekleyen görüntülere şahit olduk. Karabükspor-Beşiktaş maçında Quaresma takımı 2-1 öndeyken ceza alanı dışından kaleye direkt şut attı. Bunun üzerine yedek kulübesindeki hocası Schuster yerinden fırlayıp elindeki su petini yere attı. Çünkü Portekizli, müsait pozisyonda Guti'ye pas vermemişti. Ardından Quaresma bireysel yeteneğiyle golünü attı. Süper yetenek, koşarak yedek kulübesine geldi, pet şişedeki suyu başından aşağı akıtarak tercüman dahil herkesle sevincini paylaştı. Schuster'in bakışına aldırmayıp Alman hocanın yanından geçti gitti. Dönelim Eskişehirspor-Galatasaray karşılaşmasına. Brezilyalı Elano karşılaşmaya 11'de başlıyor. İkinci yarı oyundan alınınca maçı yedek kulübesi, tribün ya da yöneticilerin yanında değil, kale arkasında basın mensupları için ayrılan sandalyede izliyor. Ne dersiniz? Çok akılcı ve profesyonelce bir tepki değil mi? Takım ruhu yok olduğunda, işlerin bir anda nasıl tersine döndüğünün örnekleri geçmişte çok var. Eskişehir'de "Rıza Çalımbay istifa." diye anlaşılmaz bir protesto vardı. Daha ligin 3. haftasındayken, takımların durumu ortadayken ve daha işin başındayken bu olay kabul edilir değil. Kaldı ki Rıza Hoca, bu ekibe bir kimlik kazandırmış, 'Es Es' ruhunu yeniden ayağa kaldırmıştı.
<p> Son olarak kalecilere değinmek istiyorum. Türk futbolu son 2 sezondur başarılı file bekçileri çıkarmaya başladı. 3 büyüklerin bir şekilde oynattıkları ya da forma vermek zorunda kaldıkları genç yetenekler, kendilerini göstermeye başladı. Avrupa'da hedefi kalmayan büyük takımların, önünde çok cazip bir sezon var. Mevcut kadroları ligimize yeter. Türk futbolu ve kendi kaynakları adına gençleri kazanma şansını kimsenin tepmemesini diliyoruz. Sözümüzü geçtiğimiz günlerde rahmetli olan TFF eski başkanlarından Hasan Polat'a, Allah'tan rahmet, kederli ailesine başsağlığı dileklerimizle bitirelim.</p>
</p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1022495), [web.archive.org (arşiv bağlantısı)](http://web.archive.org/web/20100902062436/http://zaman.com.tr:80/yazar.do?yazino=1022495)
