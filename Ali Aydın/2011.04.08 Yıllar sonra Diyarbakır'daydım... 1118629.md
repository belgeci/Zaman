# Yıllar sonra Diyarbakır'daydım...

*Ali Aydın 2011.04.08*

<td class="columnist-detail">
<p>Tarihin en güzel sayfalarını sırtlanıp bugüne gelen Diyarbarbakır'daydım 8 yıl sonra. İki güzel gün geçirdim 677 rakımlı ilde. Baştan söyleyeyim; 2004'te bıraktığım hakemlik yıllarımdan sonra geldiğim şehir çok değişmiş. Sanki komadaki Diyarbakır gitmiş, yerine modern bir iklime kavuşmuş kent gelmiş.</p>
<p>
<div id="haberMetinDiv">
<p>Olumlu yönde o kadar büyük değişime uğramış ki, insanların giyim tarzından şaheser bina modellerine kadar naif çizgiler göze çarpıyor. Ekonomik açıdan ne boyuttalar onu bilemem; fakat Diyarbakır, televizyon haberlerinde ya da makale köşelerinde anlatıldığı gibi her gün bombaların patladığı, dumanların her yeri kapladığı, toplumsal olayların yaşadığı, insanların devlete ve çevresine kötümser baktığı, güven zaafiyeti yaşanan bir şehir asla değil.
<p>İstanbul ya da Ankara'da ikamet eden insanlar, şehirlerinde vuku bulan münferit terör olaylarını nasıl değerlendiriyorsa, Diyarbakır insanı da duruma bu muvaceheden bakıp yaşamını idame ettiriyor. Sekiz yıl önce ile sekiz yıl sonrasında çektiğim fotoğrafın özeti budur. Her köşede çağdaşlığın kokusu hakim.
<p>Valiliğe bağlı 'Cazibe Merkezi Programı' kapsamında Diyarbakır İl Emniyet Müdürlüğü, Toplum Destekli Polislik Şube Müdürlüğü tarafından organize edilen, 'Fair-Play Dolu Hayat Projesi' açılışına davetliydim. Bana bu nezaketi gösteren Emniyet teşkilatı bünyesindeki Toplum Destekli Polislik Şube Müdürü Halim İltaş ve projenin yürümesinde büyük emeği bulunan polis memurları Emrah Çaylak ve Hüseyin Örskaya'ya teşekkür ediyorum.
<p>Söz konusu projenin amacı, gençlerin polisle iletişimini artırmak. Projeyle Diyarbakır'a dış göçle gelen ekonomik anlamda gelir düzeyi düşük ailelerin çocuklarının, okul döneminin başından itibaren eğitimlerinin artırılması hedeflenmiş. Başarıya ulaşmak adına önemli bir mesafe ve yol da kat edilmiş. Öncelikle bu ailelerin ilköğretimde okuyan yaklaşık 1500 yavrusuna spor ve 'fair-play'le ilgili çok güzel bir eğitim verilmiş. Dicle Üniversitesi Beden Eğitimi ve Spor Yüksekokulu ile işbirliği içinde güzel bir çalışma başlatılmış. İşin başına, üniversite öğretim görevlisi ve aynı zamanda TFF Süper Lig yardımcı hakemi Nihat Mızrak getirilmiş. Hani şu çok eleştirdiğiniz, iklim şartlarının da etkili olduğu Gençlerbirliği-Fenerbahçe maçında yaptığı insanî hatanın, hakemlik sınırlarından çıkarılıp kişilik ekseninde sorgulandığı güzel insan.
<p>TFF'nin proje kapsamında Milli Eğitim'le birlikte gerçekleştirmesini dilediğimiz bu güzel projenin açılışında bulunmak keyifliydi. Bu vesileyle geldiğimiz Diyarbakır'ın basık ruh halinden kurtulmuş insanlarını görmek, donuk sokaklar yerine temiz, modern, kullanışlı ve ferah binaların yükseldiğine şahit olmak mutluluğumuzu bir kat daha artırdı. Kentsel anlamda gelişimini tamamlamış Anadolu'nun mega kentini görmeyi herkese tavsiye ediyorum. İlk fırsatta bu iklimi soluyun... </p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1118629), [web.archive.org (arşiv bağlantısı)](http://web.archive.org/web/20110425010704/http://www.zaman.com.tr:80/yazar.do?yazino=1118629)
