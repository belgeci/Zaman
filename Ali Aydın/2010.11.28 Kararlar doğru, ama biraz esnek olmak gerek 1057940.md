# Kararlar doğru, ama biraz esnek olmak gerek

*Ali Aydın 2010.11.28*

<td class="news-spot">
<p>Maçın tecrübeli hakemi Bünyamin Gezer, dün iyi bir maç yönetti. Gezer, avantajları iyi uygulayarak topun oyunda fazla kalmasını sağladı.</p>
<p><p>39'da Trabzonspor lehine verdiği penaltı kararı ve gösterdiği kırmızı kart doğruydu. Çünkü pozisyon bariz gol şansı taşıyordu. Bu arada maçın 4. hakemi Suat Arslanboğa, hakem yorumunu uygulamaktan kaçınmayınca G.Antepspor Teknik Direktörü Tolunay Kafkas, tribüne gönderildi. Görüntülere göre Tolunay Kafkas, sinirli şekilde şapkasını yere atarken yüzü tamamıyla sahaya dönüktü. Muhtemelen küfretti ve 4. hakem de bunu Gezer'e iletti. İşte burada seyirci ve teknik adamın psikolojisini çok iyi çözmek gerekir. Özellikle tribünlerin 5. haftada Bursaspor maçından dolayı haklarının yendiği inancı ile bir tepkisi vardı. Ve bu maç yarıda kalıp TFF tarafından G.Antep'in hükmen mağlubiyeti ile sonuçlandırıldı. Bu dakikada da aynı sahaya fiili tecavüzler olabilir, seyircinin taşkınlığı nedeniyle bu maç da yarıda kalabilirdi. İşte burada 4. hakemin 'söz ne olursa olsun' duymazdan gelmesi en doğrusu olacaktı. G.Antepspor seyircisi ve Tolunay Kafkas'ın sakin davranışları muhtemel olayların önüne geçti. Burada kesinlikle küfrü savunmuyoruz. Kurallar böylesine durumlarda bu kişilerin oyundan atılmasını emrediyor. Biraz esnek olmak, bazı olayların önüne geçebilir. Saha dışında yaşanan bazı şeyler kural değildir. ali­ay­din@za­man.com.tr</p>
<a href="http://web.archive.org/web/20101130064530/mailto:aliaydin@zaman.com.tr">
</a></p></td>

Kaynak: [zaman.com.tr](http://zaman.com.tr/yazar.do?yazino=1057940), [web.archive.org (arşiv bağlantısı)](http://web.archive.org/web/20101130064530/http://zaman.com.tr/yazar.do?yazino=1057940)
