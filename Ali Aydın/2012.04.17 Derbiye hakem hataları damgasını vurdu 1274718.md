# Derbiye hakem hataları damgasını vurdu

*Ali Aydın 2012.04.17*

<td class="columnist-detail">
<p>Hakem Hüseyin Göçek, 1 No'lu yardımcısı Baki Tuncay Akkın ve 4. Hakem Serkan Çınar anlaşılmaz, sonuca etki eden, bir takımı eksik bırakan hatalı kararlar verdi.</p>
<p>
<div id="haberMetinDiv">
<p>Göçek, oynamak isteyenlerle oynatmamak isteyenleri çözemedi. 8 sarı kart gösterdi. Bir tek Edu ile Hilbert'e çıkardığı ikinci sarı kart doğruydu. Bir de maç bitimindeki Ernst'in sarı kartı yerindeydi. 57'de Fernandes, Necati'nin faulüne rağmen devam ederken yardımcısı Baki Tuncay Akkın, avantajı bilmiyor olsa gerek işgüzarlıkla bayrağını havaya kaldırarak umut vaat eden, hatta bariz gol şansına gidebilecek bir pozisyonu yok etti. Akkın, 26'da Melo'nun attığı net ofsayt golünü geçerli saydı. Pozisyon tam karşısında, önünde kimse yok. Pasif durumdaki Melo'yu tam cepheden görüyor. Rüştü'den dönen topta bu futbolcunun aktif duruma geçtiğini algılayamayacak, bu kararı verebilecek düzeyde bir hakem değil. Kaldı ki, göğsünde FIFA kokartı taşıyor. Göçek, öyle hatalar yaptı ki, maçın gerilmesine neden oldu. 72'de Quaresma'nın sarı kart gördüğü pozisyonda tribünlere bile 'Eyyamcı Hüseyin' tezahüratı yaptırdı. Bu, kırmızı kartı gerektiren ihlallerde net şekilde tekme atmaya teşebbüs hareketiydi ki, kırmızı göstermeye cesaret edemedi. 4. hakeme gelince; yardımcı hakemin görüş alanındaki pozisyona hakemine söyleyip taç atışı verdirtmen hakemler arasındaki işbirliğinin ne kadar anlamsız olduğuna bir işaret. 
<p><b>Maçın adamı
<p>Derbinin yıldızı Engin. 
<p></p></p></b>Galatasaray'ın orta alandaki başarılı futbolcusu Engin Baytar, dün gece rakip atakları başarıyla kesti. Yıldız futbolcu, hem defansta hem de ofansta çok çalıştı ve rakibe pozisyon vermedi. Sık sık faule maruz kalmasına rağmen ayakta kalmasını bilen Sarı-Kırmızılı oyuncunun galibiyette payı büyüktü.
<p><b>Hayal kırıklığı
<p>Fernandes, ayakta duramadı
<p></p></p></b>Beşiktaş'ın orta alandaki futbolcusu Manuel Fernandes, derbide hem bencil oyunuyla hem de önceki maçlardaki becerisini sahaya yansıtamamasıyla dikkat çekti. Siyah-Beyazlı futbolcunun, birçok pozisyonda da sahada kayarak düşmesi, istediği pasları atamamasına neden oldu.
<p><b>Kırılma noktası
<p>Kartal yüzde 10'u tercih etti
<p></p></p></b> Dakika 38... Galatasaray 1-0 öndeyken Fernandes, kendi kendine oluşturduğu pozisyonda topu sol tarafta bomboş durumdaki Quaresma'ya aktarmak yerine vurmayı tercih edince takımını net bir golden etti. Oysaki kendisinin gol atma şansı yüzde 10, Quaresma'nın ise golü kaçırma şansı yüzde 10'du.
<p></p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1274718), [web.archive.org (arşiv bağlantısı)](http://web.archive.org/web/20120518061248/http://www.zaman.com.tr:80/yazar.do?yazino=1274718)
