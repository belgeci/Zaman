# Gezer, futbolcuların sinirlerini aldı

*Ali Aydın 2010.02.06*

<tr><td class="metin" colspan="2" style="padding-top: 20px; padding-left: 5px; ">Bünyamin Gezer, dün akşam çekişmeli ve bol gollü geçen karşılaşmanın yıldızıydı.</td></tr><tr><td class="metin" colspan="2" style="padding-top: 20px; padding-left: 5px; "><p>Gezer, seyir zevkinin nasıl artırılabileceğinin ve bir hakemin tecrübesinin oyuna ne denli katkı sağlayacağının örneğini veren bir yönetim tarzı sergiledi. Yer tutuşunu, pozisyonları doğru yorumlamasını, kondisyonuyla bütünleştirdi. Maçın sertleştiği bölümlerde avantaj uygulamayarak oyunun ve futbolcuların sinirlerinin yatışmasını sağladı.
<p>Özellikle tecrübesini sahaya olumlu yönde yansıtan Gezer'in, sinirlerin gerildiği anlardaki hamleleri yerinde ve örnekti. Oyunu disipline edip herkesi işini yapmaya yönlendirdi. İnönü Stadı'nda 5 golün atılmasındaki katkısı çoktu. Yani Bünyamin Gezer, maçın öne çıkanlarından biriydi desek yanlış olmaz. 60. dakikada Rüştü'nün el degajında rakibinin sırtına çarpan top kafaları kurcalayabilir. Burada Gezer'in verdiği devam kararı doğruydu. Çünkü Rüştü, el degajı yaparken rakip ceza alanı dışındaydı. Ayrıca kalecinin futbolcular gibi ayakla oynaması dışında elle müdahale etmesi 'devam' anlamına gelir. Beşiktaş'ın dünkü futboluna gelince... Sormak istiyorum Tabata ve Siyah-Beyazlılara: Bu zamana kadar nerelerdeydiniz?
<p><b>1 No'lu Yardımcı Hakem Emre Eyisoy: </b>Tecrübeli ve deneyimli FIFA yardımcı hakemi Emre Eyisoy'un, kritik pozisyonlardaki verdiği ofsaytlar dahil tüm kararları doğruydu. Oyuna katkısı mükemmel, yorumlarında başarılıydı.
<p><b>2 No'lu Yardımcı Hakem Alper Ulusoy:</b> Ulusoy'un da oyunun genelinde diğer yardımcı gibi hata yapmayan, oyuna katkısı üst düzeyde bir yönetim göstermesi alkışa değerdi. 
<p>
<p><b>Maçın adamı: Tabata suskunluğunu bozdu <br/>
</b>Geldiği günden beri eleştiri oklarının hedefinde yer alan Rodrigo Tabata, dün akşam attığı harika gol ve Kartal'ın kaydettiği diğer üç goldeki bitirici paslarıyla maçın yıldızıydı. İlk kez bu kadar üretkendi, klasını ispat etti. Brezilyalı, dün gece takımının en çok koşan ismi oldu.
<p><b>Hayal kırıklığı: Orhan Şam savunmasını dağıttı! 
<br/>
</b>79. dakikaya kadar direnen G.Birliği, bu bölümden sonra göbekten yediği üç golle yıkıldı. Bu pozisyonlarda Orhan Şam'ın hataları yadsınamazdı. Genç futbolcu, dün akşam gününde değildi. Şam, takım savunmasında arkadaşlarının da moralini fazlasıyla bozdu. 
<p><b>Kırılma anı: Rüştü Reçber klasını konuşturdu <br/>
</b>Dakika 77... Skor 1-1... Arka direğe doğru gelen topa G.Birliği'nden Mustafa Pektemek kafayı uzattı. Bu futbolcunun vuruşunda ters ayakta kontrpiyede kalan Rüştü, buna rağmen meşin yuvarlağı çıkarmasını bildi. Takımının geriye düşmesine izin vermedi ve gollerin zeminini hazırladı.<br/></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=948728), [web.archive.org (arşiv bağlantısı)](http://web.archive.org/web/20100208235004/http://zaman.com.tr:80/yazar.do?yazino=948728)
