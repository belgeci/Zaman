# Doğrular yapılınca kimsenin sesi çıkmaz

*Ali Aydın 2010.02.24*

<tr><td class="metin" colspan="2" style="padding-top: 20px; padding-left: 5px; ">Geride kalan haftada futbolun keyfi adına harika manzaralar vardı sahalarda.</td></tr><tr><td class="metin" colspan="2" style="padding-top: 20px; padding-left: 5px; "><p>Beşiktaş-Galatasaray ve Fenerbahçe-Bursa maçlarındaki müthiş oyun ve skorlar, Trabzon'da evlenme teklifi, Diyarbakır'da rakibe ve oyuna saygı, Eskişehir'de dostane mücadele, Sivas'ta puan cetvelindeki yükselişin sevinci, Ankara'da bol gollü 90 dakika, Olimpiyat Stadı'nda ilginç ama örnek hakem kararı... Tabiî ki bu kadar güzelliğin yaşanmasında hakemlerin ve yardımcılarının katkısı göz ardı edilmemeli. Hata yapmadılar mı? Elbette yaptılar. Hem de ciddi boyutta. Ancak pek göze batmadı. Maçlara doğru ya da kabullenilen isimler atandığı zaman, herkesin bakış açısı değişiyor. Kimse verilmeyen kararlarda art niyet aramıyor. Çünkü hakemine göre maç oluşturmak yerine, karşılaşmaya göre hakem verilmeye başlanması, hem MHK'yı hem de mücadeleyi kurtarıyor.
<p> Derbide Fırat Aydınus, İbrahim Toraman'ın Mehmet Topal'a hareketinde penaltıyı 'es' geçti. Fenerbahçe-Bursa maçında Emre Belözoğlu'nun Ozan İpek'i arkadan itmesinde Bülent Yıldırım beyaz noktaya gitmeliydi. Holosko'nun kafa vuruşunda, Franco'nun topu kontrol ettiğinde meşin yuvarlağın çizgiyi geçip geçmediğini de kimse konuşmuyor. Sebebine gelince; oyunu kesmeyen, gayretli ve topun daha fazla oyunda kalmasını sağlayan iyi niyetli ve çağdaş bir yönetim sergileyen hakemler... Yanlış yorumlara ise önceki haftaların aksine 'makul' hatalar gözüyle bakıldı. 'Her şeyde bir hayır var derler' ya, Kayseri Büyükşehir Belediye Başkanı Sayın Mehmet Özhaseki'nin sert söylemi, belki de MHK'yı kendine getirdi. Herhalde, nasıl olsa kimseye yaranamıyoruz, o zaman doğru atamalar yapmalıyız dediler.
<p> Haftaya, Kasımpaşa-Gazian-tepspor maçını yöneten Hakan Özkan damgasını vurdu. Özkan, 4. hakeminin uyarısıyla, hem penaltı hem kırmızı kart kararını iptal etti. Doğru mu? Kurallara göre 'evet'. 'Kural 5 hakem' başlığı altındaki tanımlama, "Hakem verdiği karardan, oyunu tekrar başlatıncaya kadar dönebilir." der. Buna göre; Özkan'ın uygulaması doğru. Yani kural hatası gündeme gelmeyecek. Burada ayrı bir paragraf açmak istiyorum. Bu maçtaki hakem atamaları yönünden MHK şanslıydı. Çünkü MHK, Süper Lig maçları dahil, öylesine anlamsız 4. hakem atamaları yapıyor ki... Kasımpaşa-Gaziantepspor karşılaşmasının 4. hakemi alt liglerde görev dahi vermedikleri bir isim olsaydı mücadelede neler yaşanırdı hayal bile etmek istemiyorum. Hakem atamak ciddi bir iştir. MHK'nın işi de öyle. Ciddi işte sorumlu davranmak gerekir. 'Bir musibet, bin nasihatten iyidir' demişler. Umarız kendiliğinden gelişen bu uyarıyı, bundan sonra dikkate alırlar. Hakan Özkan'a bundan sonra Süper Lig'de maç verirler mi? Tasarruf tamamen MHK'nın. Ancak düzgün bir kişiliği olan Özkan, yaptığı hatadan dönme erdemini gösterdi ve en önemlisi, maçı art niyetsiz yönetmeye çalıştı. Özkan'a ve bir önceki hafta çok eleştirilen Cüneyt Çakır'a bu hafta görev verilerek bu isimlerin arkasında durulduğunun mesajı verilmeli. Birçok hakemin yapamadığı ve yapmayacağı örnek bir davranış sergileyen Hakan Özkan'ı cezalandırmak yerine ödüllendirmek gerekiyor.
<p> Dönelim yeniden sahaya... Fenerbahçe-Bursaspor maçının sonucu, lige yeni bir hava getirdi. Sıralamada her an her şeyin olabileceğini ispat etti. Öyle gözüküyor ki son haftaya kadar zirvede sürpriz takımlar ve sonuçlar görebiliriz. Ligin altında ise Denizlispor ve Sivasspor topladığı puanlarla çıkışa geçti. Onların bu performansı, düşme hattında da büyük bir çekişmenin yaşanacağının sinyallerini verdi. Son olarak Beşiktaş-Galatasaray derbisine değinmek istiyorum. Bir taraftarın lazer ışığıyla futbolculara sürekli tacizde bulunmasına dikkati çekmek gerekiyor. Seyirci tribünde, herkes görüyor. Bu kişi her kimse oyunun tamamına yakınında aynı hareketi tekrarlıyor. Onun bulunduğu bölümde hiç kimse buna müdahale etmiyor ya da edemiyor. İşte bu da özel güvenlik şirketlerinin başka bir zaafı... Cezası var mıdır? Varsa nedir? Ve verilecek midir?
<p> Bu arada Fenerbahçe-Bursaspor maçı yazımdaki bir tashihi düzeltmek istiyorum. 1 No'lu yardımcı hakemin performansını değerlendirirken, '47. dakikada Bursaspor, köşe bayrağı yanında serbest vuruş kazandı. Kaleci İvankov'a atışı yaptırması Alex'i sinirlendirdi ve Brezilyalı sarı kart gördü.' diye yayımlandı. Doğrusu 'İvankov'a atışı yerinden kullandırtmayıp, kendisine avantaj sağlayacak kadar uzak noktadan yaptırması nedeniyle Alex'i sinirlendirip, sarı kart görmesine neden oldu' olacaktı. Tabiî ki kaleci ceza alanı dışından atış kullanabilir. Bunu da belirtmiş olalım...<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=954934), [web.archive.org (arşiv bağlantısı)](http://web.archive.org/web/20100304070905/http://www.zaman.com.tr:80/yazar.do?yazino=954934)
