# Fırat Aydınus maça tempo kazandırdı

*Ali Aydın 2011.03.19*

<td class="columnist-detail">
<p>FIFA hakemi Fırat Aydınus, önemli ve sonuca etki edebilecek ciddi bir hata yapmadı. Kabul edilir bir maç yönetti.</p>
<p>
<div id="haberMetinDiv">
<p>Aydınus'un, takımları oyundan düşürmemek ve eksik bırakmamak adına gösterebileceği bazı sarı kartlara başvurmaması böylesine müsabakalar için çok doğru yorumlardır. Avantajları iyi oynattı. Maça tempo kazandırdı. Topun oyunda fazla kalmasını da sağlamak için elinden gelen her şeyi yaptı.
<p>Fıdat Aydınus, kartların birçoğunda haklı olmasına karşın Gökhan Zan için kullandığı sarı kart yanlıştı. Bu pozisyonda Gökhan'ın Niang'a faulü yoktu. Gökhan Gönül yardımcı hakemin verdiği taç kararına sinirlenip topa vurdu. Santos ceza alanına girerken topu koluyla düzeltip önüne aldı. Arda da Gökhan Gönül'e arkadan kayarak müdahale etti. Bu bölümlerde de sarı kartını cebinden çıkartabilirdi. Ancak tercihini sarı kart göstermemekten yana kullandı. Galatasaray'ın 57'de Servet ile 77'de de Yekta ile attığı gollerin ofsayt gerekçesiyle iptali doğruydu. Her iki yardımcı hakem de dün geceyi çok başarılı şekilde kapatan isimlerdi. Baros'un direkt kırmızı karttan dolayı atılması muhtemelen İngilizce söylediği bir küfürden olsa gerek. Çünkü küfürler artık dünya dilinde herkes tarafından biliniyor.
<p><b>Maçın adamı</b>
<p>Alex, kafasını çok iyi kullandı. Maçın ilk yarısında markajdan kurtulamayan Fenerbahçe kaptanı Alex, ikinci 45 dakikada adeta zincirleri kırdı. Oyuna ağırlığını yavaş yavaş koyan Sambacı yıldız, önce Semih'e akıl dolu bir asist yaptı, ardından Sarı-Lacivertli takımı zafere taşıyan mükemmel kafa golüne imza attı.
<p><b>Hayal kırıklığı</b>
<p>Gökhan Zan, hayalet gibiydi. G.Saray'da Servet Çetin ile birlikte savunmada tandem oynayan Gökhan Zan, Fenerbahçe'nin kazandığı iki golde de başrol oyuncusuydu. Maç boyunca sinirli ve agresif tavırlar sergileyen tecrübeli futbolcu, kendisinden oldukça kısa sayılabilecek Semih Şentürk ve Alex'e kafa vurdurarak takımını yaktı. 
<p><b>Kırılma noktası</b>
<p>Gönül'den, adrese teslim orta. Dakika 87... Skor 1-1. Semih'in attığı golle özgüven kazanan ve rakip kaleye daha çok giden Fenerbahçe, bu dakikada maç boyunca pek kullanamadığı sağ kanattan etkili geldi. Gökhan Gönül'ün kavisli ortasına iyi bir zamanlama ile yükselen Alex, meşin yuvarlağı kafası ile Zapata'nın uzanamayacağı köşeye bıraktı.</p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1109690), [web.archive.org (arşiv bağlantısı)](http://web.archive.org/web/20110324201319/http://zaman.com.tr:80/yazar.do?yazino=1109690)
