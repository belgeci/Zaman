# Gezer, tecrübesini konuşturdu

*Ali Aydın 2011.04.11*

<td class="columnist-detail">
<p>Elli bin kişilik stadın seyircisiz maçında Bünyamin Gezer, güzel yönetim sergiledi.</p>
<p>
<div id="haberMetinDiv">
<p>Gezer, taktiksel ve birçoğu kurallar içinde olup kartı gerektirmeyen faullü karşılaşmada mecburen oyunu fazla kesti. Zevksiz ve fazla pozisyon olmayan karşılaşmada avantaj uygulamaları yerindeydi. Asıl tecrübesini ise maçın bitiş anlarında sahaya yansıttı. Futbolcuların birbirlerine karşı agresif ve şiddet içeren pozisyonlarda aktif müdahalede bulundu. Futbolcuların arasına girip daha ağır kararların önüne geçti. Örneğin Mustafa Sarp, Colman'a yapabileceği bir hareketten kırmızı görebilir ya da önceden sarı kartı bulunan Neill, Piotr Prozek'le yakınlaşmasından dolayı ikinci sarıdan oyun dışı kalabilirdi. Gezer, Colin Kazım'ın gördüğü kırmızı kart pozisyonunda ve benzer Arda pozisyonunda çok güzel iki yorum yaptı. Kazım-Serkan mücadelesinde Kazım, Serkan'ın bileğine basıyor. Art niyeti yok gibi. Ancak pozisyon gereği Kazım'ın, ayağını rahat şekilde çekme şansı vardı. Ancak G.Saraylı futbolcu, bu şansını kullanmadı. Dolayısıyla hakemin algılaması direkt rakibi sakatlayıcı hareketti. Ve bunun kurallardaki karşılığı da kırmızı karttı.
<p>Bu pozisyondan 4 dakika önce de yine Serkan'a benzer bir baskıyı Arda yapmıştı. Ancak o pozisyonda Arda'nın topla oynama şansı devam ediyordu. İki pozisyon da birbirine benzer yorumu gerektiren pozisyonlardı ve Bünyamin Gezer, bu pozisyonlarda doğru yorumlar yaptı. Gezer'in tek hatası 29. dakikada Neill'in hemen topu oyuna sokup durdurduğu pozisyondu. Bu pozisyonda hakem eğer Neill'e 'düdüğümü bekle' dediyse bir sarı kart göstermeli, demediyse devam ettirmeliydi. Ancak pozisyonu kestiğine göre Neill'in bir sarı kart görmesi gerekirdi.?
<p><b>Maçın adamı</b>
<p>Trabzon'un şansı Tolga
<p>Trabzonspor, eğer Galatasaray'ı yenip yoluna devam ediyorsa, bunu kaleci Tolga'ya borçlu diyebiliriz. Onur'un sakatlığının ardından kaleyi devralan tecrübeli file bekçisi, üstüne düşen görevi mükemmel şekilde yerine getiriyor. Dün gece de Sarı-Kırmızılı forvetlere geçit vermeyerek kazanılan 3 puanda pay sahibi oldu.
<p><b>Hayal kırıklığı</b>
<p>Insua, şansını kullanamadı
<p>Galatasaray'daki hiçbir futbolcu dün gece sahada varlık gösteremedi. Defansta görev yapan Insua da bu futbolcuların başında gelen isimlerden biriydi. Hagi döneminde 18 kişilik kadroya bile giremeyen oyuncu, Hakan Balta'nın Antalyaspor maçında sakatlanmasıyla 71 gün sonra bulduğu forma şansını iyi değerlendiremedi.
<p>Kırılma anı
<p>Kazım, dengeleri değiştirdi
<p>Dakika 75... Maç 0-0... Galatasaray, o dakikaya kadar rakibine nazaran daha fazla pozisyon üretirken Colin Kazım'ın hakem tarafından doğrudan gördüğü kırmızı kart, bir anda dengeleri altüst etti. 10 kişi kalan Sarı-Kırmızılı ekip, hücum üstünlüğünü Trabzonspor'a kaptırıp kısa süre sonra da kalesinde golü gördü.</p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1119931), [web.archive.org (arşiv bağlantısı)](http://web.archive.org/web/20110425003323/http://www.zaman.com.tr:80/yazar.do?yazino=1119931)
