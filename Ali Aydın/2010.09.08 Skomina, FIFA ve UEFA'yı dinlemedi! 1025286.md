# Skomina, FIFA ve UEFA'yı dinlemedi!

*Ali Aydın 2010.09.08*

<tr><td class="metin" colspan="2" style="padding-top: 20px; padding-left: 5px; ">Slovenyalı genç hakem Damir Skomina, maç içinde bölüm bölüm doğru ve yanlış kararlara imza attı. Skomina, karşılaşmaya gergin başladı. Otoriter kimlik gösterisi adına gereksiz yere oyunu kesti.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Gücünü ispat etmek istedi. Taç atışlarında hatalar yaptı. Yardımcı hakemlerinin yanlış ofsaytlarına uymak zorunda kaldı. Bunlar bir tarafa Milli Takım'ımız kazandığı için önemli bir ayrıntı fazla irdelenmeyecek.
<p>Dakika 31... Belçikalı Fellaini topla oynama şansı yokken kontrolsüz bir şekilde Arda'nın bileğine bastı. Ya da biraz yumuşatalım. İstem dışı hamlede bulundu. Bu, FIFA ve UEFA'nın özellikle seminerlerde üstüne basa basa anlatmaya çalıştığı ve hakemlerden uygulamasını istediği, "Rakibin sağlığını tehlikeye sokan" bir müdahale idi. Ve buna FIFA ve UEFA net bir şekilde kırmızı kart gösterilmesi talimatını vermişti. Artık karar siz okurların...
<p>37'de Mehmet Aurelio, rakip ceza alanında hava topuna çıkıyor. Ele çarpan topta 'elle oynama' kararı veren Skomina, bu pozisyon oyuncunun kendi ceza alanında olsaydı penaltı vuruşunu verebilecek miydi? Bu pozisyon Türkiye'nin ceza sahasında cereyan etseydi emin olun ki Skomina, pozisyonu çarpma olarak değerlendirecekti. Yani şunu demek istiyoruz; kendi yaptığı yorumla FIFA ve UEFA'nın kendisine verdiği talimata yorumlarını kattı. En azından Milli Takım'ımız aleyhine hata yapmadı, ancak bu hakem iyi götüreceği herhangi bir maçta büyük hatalara imza atabilir.
<p>
<p>Maçın adamı: Hamit'in vurduğu top altın oluyor!
<p>Milli maçlardaki gizli gol silahımız Hamit Altıntop dün de Kadıköy'de sahne alarak 3 puan kazanmamıza büyük katkı sağlayan isimdi. Gurbetçi futbolcu, 90 dakika boyunca büyük efor sarf ederken Kazakistan'dan sonra Belçika ağlarını da havalandırmayı başardı. Hamit, Semih'in golünü de hazırlayan isimdi. 
<p>Hayal kırıklığı: Onur, yan toplarda kıvrak değildi
<p>Yıldızı yeni yeni parlayan genç kaleci Onur Kıvrak, dün gece kendisine yakışmayacak goller yedi. Halbuki Trabzonspor'un Liverpool'la deplasmanda oynadığı maçta harika kurtarışlar yaparak adından söz ettiren genç kaleci özellikle yan toplarda büyük hatalar yaparak Belçikalı Van Buyten'i az daha kahraman yapacaktı. 
<p>Kırılma anı: Kompany atıldı, Milliler rahatladı
<p>Dakika 64... Maç 1-1... Belçika defansının önemli ismi Kompany, ilk yarıdan bir sarı kartı bulunmasına rağmen önce Tuncay'a ardından Hamit'e kontrolsüz girdi. Sinirlerine hakim olamadığı gözlenen M.City'li oyuncu, ikinci sarı kartla oyun dışı kalınca maçtaki sayısal denge değişti. Milliler, bu fırsatı iyi değerlendirdi. </p>
</p></p></p></p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1025286), [web.archive.org (arşiv bağlantısı)](http://web.archive.org/web/20100908182350/http://zaman.com.tr:80/yazar.do?yazino=1025286)
