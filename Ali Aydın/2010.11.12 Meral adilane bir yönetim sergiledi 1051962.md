# Meral adilane bir yönetim sergiledi

*Ali Aydın 2010.11.12*

<td class="columnist-detail">
<p>Mücadelenin hakemi İlker Meral, dün akşam sahadaki başarılı isimlerden bir tanesiydi. Tecrübeli düdük, her şeyden önce üst düzey bir takım ile bir alt ligde mücadele eden bir ekibi ayırt etmedi ve her ikisini de aynı kefeye koydu.</p>
<p>
<div id="haberMetinDiv">
<p>Adaletli kararlar verdi. Oyun içindeki yorumları doğruydu. Faulleri iyi süzdü, cezalandırmasını da bildi.
<p> Elle oynamaların her zaman sarı kart olmadığını, yapılan faullerde her an disiplin cezası uygulanmaması gerektiğini herkese hatırlattı. Gösterdiği sarı kartlarda haklıydı. İlk yarıda topun Beşiktaş lehine kornere çıktığı anda uzatmaları da kendi kronometresine göre tamamladığını görmesi ve korneri attırmaması çok doğru ve örnekti. Birçok hakem, böylesine pozisyonlarda köşe vuruşunu kullandırtıyor, sonra da başına iş alıyor. Maçın ilk devresini ve mücadeleyi bitirmek çok önemli. Meral bunu da sahaya yansıtmasını bildi. Sonuç olarak hakemlerden beklenen cesaretli, tutarlı ve adilane bir 90 dakikaya imza atan Meral'i kutlamak gerekiyor.
<p>1 No'lu yardımcı Serhan Malkoç: 'Denizi geçti, derede boğuluyor' derler ya Malkoç da ofsaytlarda iyi, taç atışlarında ve kornerlerde zaman zaman ters kararlar verdi.
<p>2 No'lu yardımcı Nihat Samuk: Maçın her bölümünde çok üst düzey yorumlar yaptı. Özellikle Nihat'ın pozisyonunda verdiği karar örnekti. Burada Nihat net şekilde ofsaytta iken ve topa doğru da hamle yapmışken geriden gelen Hilbert'in meşin yuvarlakla buluşmasını bekledi. Pozisyonu ofsayt olarak kesmemesi örnek ve çok doğru bir karardı.
<p><b>Maçın adamı</b>
<p>Eren'den 3 puanlık vuruş. Gaziantep Büyükşehir Belediyespor'un orta alandaki çabuk oyuncusu, attığı nefis golle yıldızlaştı. Bu pozisyondaki vuruşu ve mücadelesiyle ön plana çıktı. Takımına katkısı üst düzeydeydi. Özellikle Beşiktaş hücuma çıkarken yaptığı presle Siyah-Beyazlı takımın dengesini bozmasını bildi. 
<p><b>Hayal kırıklığı</b>
<p>Brezilyalı Bobo çok güçsüz. Son haftaların güçsüz ve suskun forveti Bobo, dün akşam da yokları oynadı. Quaresma ile birlikte ileri uçta uyumlu gözükmedi. Topla çok az buluştu; ancak beklenen vuruşları da bir türlü gerçekleştiremedi. Son bölümde Necip'in kaleyi tutan şutunda topu rakip defans oyuncusu gibi çıkarttı. 
<p><b>Kırılma noktası</b>
<p>Erkan, Kartal'ı durdurdu. Dakika 79. Beşiktaş 1-0 geride. Bu bölümde Siyah-Beyazlıların Portekizli yıldızı Ricardo Quaresma, kontrolündeki topla ceza sahasına girdi. Kaleye 8 metre mesafedeydi; ancak Erkan geriden yaptığı hamleyle meşin yuvarlağı kontrolüne aldı. Topu uzaklaştırınca Kartal'ın beraberlik sayısını önledi. </p></p></p></p></p></p></p></p></p></p></div>
</p>
<a href="http://web.archive.org/web/20101223135125/mailto:aliaydin@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1051962), [web.archive.org (arşiv bağlantısı)](http://web.archive.org/web/20101223135125/http://zaman.com.tr/yazar.do?yazino=1051962)
