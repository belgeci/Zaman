# Çakır, derbinin hakkını verdi

*Ali Aydın 2010.11.29*

<td class="news-spot">
<p>Türkiye'nin ve UEFA'nın yükselen yıldızı Cüneyt Çakır, yıldızını dünkü maçta da yükseltmeye devam etti.</p>
<p><p>Çakır, maçın tamamında yaptığı yorumlarda son derece başarılıydı. Özellikle karşılaşmanın başında sertleşebilecek oyunu beden dili ve futbolcularına yaklaşımıyla önlemesini bildi. Gösterdiği sarı kartlarda haklıydı. 8. dakikada Beşiktaş'ın kazandığı penaltıda Ali Turan'ın Holosko'ya arkadan sağ ayağıyla bir teması vardı. Penaltı kararı doğru. Kart da yerindeydi. 27. dakikada daha önceden sarı kartı olan Hilbert, orta alanda Pino'nun ayağına bastı. Hilbert'in topu alma şansı vardı. Dolayısıyla ikinci sarı kartın gösterilmemesi doğruydu. 39. dakikada Ali Turan-Ernst mücadelesinde Ali Turan kendini göstere göstere yere bıraktı. Devam ettirilmesi yerindeydi. 61. dakikada Nobre'nin attığı ve faul gerekçesiyle iptal edilen gol de doğruydu. Top ortalandığında Nobre önündeki Sabri'yi itip pozisyonunu bozmuştu. Sonuç olarak dün gece hakem kararlarıyla ilgili hiçbir şekilde yorum yapılamayacak bir maça imza atan Cüneyt Çakır ve yardımcılarını kutlamak gerekir. ali­ay­din@za­man.com.tr
<b><p>Maçın adamı</p></b>
<p>Guti, El Clasico'daki gibiydi Beşiktaş'ın İspanyol yıldızı Guti Hernandez, derbi maçta adeta La Liga'daki günlerini hatırlattı. Quaresma'nın yokluğunda Siyah-Beyazlıların en büyük umudu olan Guti, takımının final topları öncesi asistleriyle ve attığı penaltı golüyle derbiden takımını kazançlı çıkartan oyuncusuydu.
<b><p>Hayal kırıklığı</p></b>
<p>Ali Turan, kendi ipini çekti Sezon başından beri bekleneni veremeyen Ali Turan, derbi maçta da şansını iyi kullanamadı. Dün akşam sağ bekte görev yapan tecrübeli futbolcu, yaptırdığı penaltıdan sonra psikolojik olarak çöktü. Ali Turan'a güvenip forma veren Hagi ise oyuncusunu ikinci yarıda yanına almak zorunda kaldı.
<p>
<b><p>Kırılma noktası</p></b>
<p>Servet çıktı, Nobre cezayı kesti Maç 1-0 iken Galatasaray'ın yoğun atakları vardı. Bu ataklara Beşiktaş yüksek toplarla karşılık verirken Servet Çetin'in oyundan alınması G.Saray'ın hava hakimiyetini azalttı. Bunun sonucunda da Beşiktaş, Nobre'nin kafası ile ikinci golü buldu.
<p></p>
<a href="http://web.archive.org/web/20101130174017/mailto:aliaydin@zaman.com.tr">
</a></p></p></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1058281), [web.archive.org (arşiv bağlantısı)](http://web.archive.org/web/20101130174017/http://zaman.com.tr/yazar.do?yazino=1058281)
