# Hakem, Kasımpaşa'nın penaltısını süzemedi

*Ali Aydın 2011.03.13*

<td class="columnist-detail">
<p>Kuddusi Müftüoğlu, 90+4. dakikaya kadar çok iyi bir maç yönetti. Müftüoğlu, az düdük çalarak önemsiz faulleri devam ettirdi.</p>
<p>
<div id="haberMetinDiv">
<p>Topun düştüğü yerler dışındaki itme ve çekmelerde esnek davrandı. Bazı pozisyonlarda avantajı kesse de bunlar doğru yorumlardı. Çünkü bu avantajlar öncesi sarı kartı gerektirmeyen müdahaleler yapılmıştı. 44. dakikada Kasımpaşa ceza alanında Yattara-Ergün mücadelesinde 'devam' kararı yerindeydi. 62. dakikada Trabzonspor ceza sahasında Tayfun Cora'nın Azar Karadaş'a teması yoktu. Dolayısıyla devam ettirilmesi doğruydu. Müftüoğlu, müsabakanın uzatma dakikalarında çok kötü bir yorum hatası yaparak Kasımpaşa'nın penaltısını atladı. Bu pozisyonda Şahin Aygüneş, Trabzonspor ceza alanı içinde şut attı. Topun önündeki Tayfun Cora, havaya doğru sıçrarken kolları başının üstünde idi ve kol topa gitti. Burada Tayfun'un niyeti topun geçmesini engellemek olduğundan net bir penaltı verilmeliydi ve Tayfun'a sarı kart çıkarılmalıydı. 1 No'lu yardımcı hakem Baki Tuncay Akkın: Tecrübeli FIFA yardımcı hakemi Baki Tuncay Akkın, kendi sorumluluk alanında başarılı idi. 2 No'lu yardımcı hakem Adil Sinem: Adil Sinem de kendi bölgesindeki oluşan pozisyonlarda üst düzey yardımcı hakemlik yaptı. 
<p><b>Maçın adamı</b>
<p>Jaja 'devam' dedi Trabzonspor'un Brezilyalı futbolcusu Jaja, attığı kritik golle takımına 3 puanı kazandırdı. Forvette görev yapan Umut Bulut'un müsait durumda birçok pozisyonu cömertçe harcamasının ardından sahneye çıkan başarılı futbolcu, Trabzonspor'a zirve yarışında 'devam' dedirten isim oldu.
<p><b>Hayal kırıklığı</b>
<p>Yattara'nın formu düşük Bordo-Mavili-lerin kaptanı Yattara, Burak'ın yokluğunda Kasımpaşa karşısında ilk onbirde bulduğu forma şansını iyi değerlendiremedi. Yattara, istediği pasları almasına rağmen çok müsait anlarda topu arkadaşlarına aktaramayarak takımının daha fazla gol pozisyonuna girmesini sağlayamadı.
<p><b>Kırılma noktası</b>
<p>Tek gol 3 puan Pozisyon kısırlığı içinde tamamlanan 90 dakikada Trabzon, istediğini almanın mutluluğunu yaşadı. 22. dakikada Piotr Brozek'in nefis ortasıyla topla buluşan Jaja, mükemmel kontrolü ve enfes vuruşuyla skoru takımı lehine değiştirdi. Kasımpaşa'nın gol girişimleri sonuçsuz kaldı ve Trabzon, sahadan gülerek ayrıldı.</p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1106664), [web.archive.org (arşiv bağlantısı)](http://web.archive.org/web/20110325221449/http://zaman.com.tr:80/yazar.do?yazino=1106664)
