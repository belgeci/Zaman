# Hakem üçlüsü alkışı hak etti

*Ali Aydın 2010.03.20*

<tr><td class="metin" colspan="2" style="padding-top: 20px; padding-left: 5px; ">Her zaman dile getiriyoruz; özellikle futbolun sahaya yansıtılmasında, seyir zevki ya da agresifliğin ön plana çıkmasındaki en önemli faktör oyuncuların sahadaki iyi niyeti.</td></tr><tr><td class="metin" colspan="2" style="padding-top: 20px; padding-left: 5px; "><p>Dün akşam oyuna girenler dahil herkes fair play'lik bir davranış sergiledi. Bununla beraber hakem Özgür Yankaya tek kelimeyle 'harika' bir maç yönetti. Dikkat ederseniz Yankaya, sarı kartı çok fazla gösteren bir hakem. Ancak dün akşam kartına başvurmadı. Mücadelenin zevkli geçmesi de öncelikle futbolcuların iyi niyetine, sonrasında maçı yönetmekten keyif alan hakemin yorumlarıyla gerçekleşti. Kendisini kutluyoruz. 59'da Rüştü'nün gol çizgisini geçip geçmediği tartışılan pozisyonunda yardımcı Alex Taşçıoğlu'nun verdiği 'devam' kararı doğruydu. 75. dakikada Rodrigo Tello'nun golünde ofsayt yoktu. 77. dakikada Bobo'nun attığı golde Ferrari pasif ofsayttaydı. Yardımcı hakem Orkun Aktaş, her iki pozisyonda da 'bekle-gör'ü başarılı bir şekilde uygulayarak mükemmel kararlar verdi.
<p>1 No'lu yardımcı hakem Alex Taşçıoğlu: Verdiği tüm kararlarda haklıydı. Örnek bir yardımcı hakemlik yaparak haftaya oynanacak GS-FB derbisinin yardımcı hakemi olmaya aday oldu.
<p>2 No'lu yardımcı hakem Orkun Aktaş: İstanbul Bş. Belediyespor-Fenerbahçe maçında, Dos Santos'un kalecinin görüş alanını kapattığı gerekçesiyle Deniz'in golünü doğru bir şekilde iptal eden; ancak buna karşın iki hafta dinlendirilen Orkun Aktaş, sahanın yıldızlarından bir tanesiydi. Aktaş, herhalde haksızlık yapanların yüzünü kızartmıştır.
<p><b>Maçın adamı</b>
<p>Sahanın her yerinde 'Ferrari' vardı
<p>Beşiktaş'ın Cezayir asıllı İtalyan stoperi Matteo Ferrari, alkışı fazlasıyla hak ediyor. Siyah-Beyazlılar, dün 2-1 öne geçtiği maçta sahadan 1 puanla ayrıldı. Ancak Ferrari, Sivok'un sakatlanarak oyun dışı kalması ve Toraman'ın yokluğunda rakip forvetlere adeta tek başına 'dur' dedi. 
<p><b>Hayal kırıklığı</b>
<p>İbrahim Kaş, saç baş yoldurdu 
<p>Beşiktaş geçen hafta Denizli'yi deplasmanda 1-0'la geçmişti. Ama bu mücadelede İbrahim Kaş büyük hatalarıyla dikkati çekmişti. Bu sebeple Mustafa Denizli'nin forma vermediği İbrahim Kaş, Sivok sakatlanınca oyuna dahil oldu. Özellikle Şahin'in golünde büyük hata yaptı. 
<p><b>Kırılma anı</b>
<p>İbrahim Kaş'ın hatası...
<p>Dakika 85... İbrahim Kaş, topla buluşan rakibi Şahin'i acemice kontrol etti. Kendisine hiç yakışmayacak şekilde vücut çalımı yiyince Kasımpaşalı futbolcunun ekmeğine adeta yağ sürdü. Bu golden sonra Rüştü Reçber'in Kaş'a imalı bakışları her şeyi özetliyordu.<br/></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=963801), [web.archive.org (arşiv bağlantısı)](http://web.archive.org/web/20100407013127/http://www.zaman.com.tr:80/yazar.do?yazino=963801)
