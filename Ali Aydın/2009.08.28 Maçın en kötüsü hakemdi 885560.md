# Maçın en kötüsü hakemdi

*Ali Aydın 2009.08.28*

<tr><td class="metin" colspan="2" style="padding-top: 20px; padding-left: 5px; padding-right: 10px;">Kadıköy'de dün gecenin en kötü ismi şüphesiz maçın hakemi Bruno M. Paixao'ydu. Portekizli hakem, 12. kuralda yani faullerde ve fena hareketlerde ciddi yorum hatalarına imza attı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>F.Bahçe'nin 8. dakikada yediği birinci gol öncesi resmen faulü uydurdu. Yine F.Bahçe'nin aleyhine çalınan penaltı öncesinde Gökhan Gönül'e yapılan net faulü çalmayarak Sion'un penaltı kazanmasına zemin hazırladı. 
<p>Yani iki ciddi yorum hatası F.Bahçe'nin iki gol yemesine neden oldu. Faulü çalmadığı için oluşan pozisyonda verdiği penaltı kararı doğruydu. Kaleci Volkan'ın rakibine yaptığı hareket tartışmasız penaltıyı gerektiriyordu. Olmayan faulleri meydana getiren, olan faulleri devam ettiren hakem, ikili mücadelelere de izin vermedi. Topa müdahaleler ile rakibe müdahaleler yorumunda da ciddi sorunlar yaşadı. Çoğu zaman da iyi giden oyunda futbolcuları sinirlendirdi. Faullerle kazanılan toplarda yanlış avantajlar uyguladı. Tek doğrusu karşılıklı çaldığı her iki penaltı kararı ve gösterdiği sarı kartlardı. Pek hoş olmayacak ama doğruyu söylemek gerekirse Portekizli hakem, Sion'un iki golünü atan 12. futbolcusu gibiydi. Ne acıdır ki, ülkemizde vasat etiketi alamayacak bir hakem UEFA Avrupa Ligi elemelerinde düdük çalıyor. Bu da Türk hakemliği adına insanın canını acıtıyor.
<p>Maçın adamı: Turu Dos Santos getirdi
<p>Attığı iki golde de kişisel becerisi vardı. Bir anlamda turu getiren adamdı. Takım oyununu ön plana çıkartıp sanki yıllardan beri aynı futbolcularla oynuyormuş gibi çok rahattı. Hiç şüphesiz yeni takımı ve ülkemize çabuk adapte olacak. Ve ciddi şekilde gol krallığına aday bir oyuncu.
<p>Hayal kırıklığı: Önder Turacı kötü günündeydi
<p>Sion'un geliştirdiği atakların çoğu 
<p>ve penaltı pozisyonu Önder'in savunma bölgesinden geldi. Oyunu ve rakiplerini çoğunlukla kural dışı müdahalelerle durdurdu. Genelde savaşçı kimliği taşıyan tecrübeli oyuncu, dün akşam kötü günündeydi.
<p>Kırılma noktası: İkinci dakikada gelen gol
<p>Cenevre'de oynanan ilk maç 2-0 bitmişti. Sion'un maçın başında atacağı bir gol, oyunu çok değişik bo-yutlara taşıyabilirdi. Ama Dos Santos'un henüz 2. dakikada attığı gol, Sion'un planlarını altüst etti. Fenerbahçe'ye ise tur kapısını açtı.<br/></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=885560), [web.archive.org (arşiv bağlantısı)](http://web.archive.org/web/20090829071141/http://zaman.com.tr:80/yazar.do?yazino=885560)
