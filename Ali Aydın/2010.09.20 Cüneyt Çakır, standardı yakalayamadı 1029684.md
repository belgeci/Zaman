# Cüneyt Çakır, standardı yakalayamadı

*Ali Aydın 2010.09.20*

<tr><td class="metin" colspan="2" style="padding-top: 20px; padding-left: 5px; ">UEFA'da Türk hakemliğini başarılı bir şekilde temsil eden Cüneyt Çakır, dün gece vasat düzeyde bir maç yönetti.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Çakır, psikolojik mücadelesi daha önde olan karşılaşmada uyarı müessesesini kart göstermenin önüne geçirdi. Bu da zaman zaman karşılaşmanın sertleşmesine ve verilen kararlara itiraz edilmesine neden oldu.
<p>Özellikle yardımcı hakemlerin kararlarına aşırı tepki gösteren futbolculara duyarsız kalınması, oyuncuları bir anlamda cesaretlendirdi. Cüneyt Çakır, bu anlarda maçı, futbolcuların da birbirlerini yatıştırmasıyla kontrolüne alabildi. Maç içinde verdiği kararların genelde doğru olmasına karşılık Fenerbahçe'nin attığı gol fauldü. Çünkü meşin yuvarlak, ceza alanına yapılan ortada kaleci Hakan Arıkan'ın temasından sonra havalandı ve kafa mücadelesi konumuna geldi. Topa yükselmek için hamle yapan Beşiktaşlı İsmail, Lugano tarafından kucaklanıp çekildi. Dolayısıyla İsmail'in, topa müdahale etme şansını yok etti. Bunun devamında da direkten dönen topu Niang gole çevirdi. 85. dakikada Volkan'ın Bobo'ya ceza alanı içinde sol ayağıyla müdahalesi penaltıyı gerektiriyordu. Ve doğru olan da yapıldı.
<p>1 No'lu Yardımcı Hakem Bahattin Duran: Kendisine maç içinde verdiği kararlardan dolayı futbolcular tarafından tepki gelse de kararları doğruydu. Duran, ofsaytlarda başarılıydı.
<p>2 No'lu Yardımcı Hakem Tarık Ongun: Rakipten gelen bir pozisyona yanlış ofsayt kaldırması dışında o da dün gece görevini yapan isimdi.?ali­ay­din@za­man.com.tr</p>
</p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1029684), [web.archive.org (arşiv bağlantısı)](http://web.archive.org/web/20100921141601/http://zaman.com.tr:80/yazar.do?yazino=1029684)
