# Özkahya, cesaretli kararlar verdi

*Ali Aydın 2011.10.04*

<td class="columnist-detail">
<p>FIFA hakemi Halis Özkahya, her geçen gün performansını artırıyor.</p>
<p>
<div id="haberMetinDiv">
<p>Maç içinde adaletli, hatalı olsa dahi cesaretli kararlarıyla her iki takıma eşit düdük çalmaya çalıştı. Konuşulabilecek birçok pozisyon vardı. Bunlardan en önemlileri Beşiktaş'ın bariz gol şansından kırmızı kart gören iki futbolcusuyla ilgili yorumlardı. 64. dakikada Popov-Necip mücadelesinde rakibini düşüren Necip, bariz gol şansından kırmızı kart gördü. Bu kart doğruydu. Popov, çıkış anında ofsaytta değildi ve top bu oyuncunun kontrolündeydi. Bulgar futbolcu direkt kaleye gidiyordu ve Beşiktaş'ın defans bloku kalabalık gibi gözükse de kimsenin Popov'a müdahale etme şansı yoktu. 83. dakikada yardımcı hakem Ekrem Kan'ın kaldırmadığı ofsayt bayrağı Beşiktaşlı İsmail Köybaşı'nın kırmızı kart görmesine yol açtı. Diyelim ki bu pozisyonda ofsayt yoktu. Ancak bu pozisyonun bariz gol şansı olarak değerlendirilmemesi gerekiyordu. Çünkü bir önceki pozisyonda Popov, direkt kaleye gidiyorken, İsmail'in pozisyonunda Sosa, çaprazdan kale alanına doğru giderken Beşiktaşlı iki futbolcunun topa hamle yapma şansı vardı. Dolayısıyla bu, sarı kartı gerektiriyordu. Şunu belirtelim: Özkahya, bu pozisyonda yanlış yorum yapsa da cesaretli bir tavır sergiledi. Birçok hakem, pozisyon doğru olsa bile kırmızı kartını çıkartmazdı. </p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1186689), [web.archive.org (arşiv bağlantısı)](http://web.archive.org/web/20111213105348/http://zaman.com.tr/yazar.do?yazino=1186689)
