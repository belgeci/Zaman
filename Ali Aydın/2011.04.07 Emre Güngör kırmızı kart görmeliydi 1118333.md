# Emre Güngör kırmızı kart görmeliydi

*Ali Aydın 2011.04.07*

<td class="columnist-detail">
<p>FIFA hakemi Bülent Yıldırım, seyircisiz oynanan maçta önemli pozisyonlara yakalanmadı. Yıldırım, maçın büyük bölümünde faullerde doğru yorumlar yaptı. Gösterdiği 8 sarı kart ve kırmızı kartta haklıydı.</p>
<p>
<div id="haberMetinDiv">
<p>Futbolcular artık sarı kart öncesi ya da sonrası protesto anlamını taşıyan alkışları bırakmalı. Böylesine gereksiz yere sarı kart görmeler hem takımına hem kendisine zarar veriyor. Bülent Yıldırım, verdiği avantajlarla ve oyunu kesmeyerek topun sahada fazla kalmasını sağladı. Dün gece Beşiktaş 3-0 kazandı; ancak Rüştü'nün maç berabere iken kurtardığı toplar oyunun seyrini değiştirdi. Rüştü, kurtarışlarıyla Beşiktaş'ın finale kalacak skoru elde etmesini sağladı. Bu arada 66. dakikada G.Antepsporlu Emre Güngör, Quaresma'ya yaptığı hareketle sarı yerine direkt kırmızı kartla oyun dışı kalsa kimse bir şey diyemezdi. Emre Güngör'ın müdahalesi Quaresma'nın ciddi şekilde sakatlanmasına yol açabilirdi. Futbolcuların meslektaşlarına karşı biraz daha saygılı olmasında fayda var. 1 No'lu yardımcı hakem Baki Tuncay Akkın, dün gecenin başarılı isimlerindendi. 2 No'lu yardımcı hakem Erdinç Sezertam, güvenini kazandığı dün net bir şekilde görüldü.
<p><b>Maçın adamı</b>
<p>Simao, kalitesini gösterdi
<p>Beşiktaş'ın Portekizli yıldızı Simao Sabrosa, dün gece ilk golü atarak adeta galibiyeti müjdeledi. Siyah-Beyazlıların tek hedefi olan Ziraat Türkiye Kupası'nda attığı iki golle final kapısının aralanmasını sağladı. Mücadele boyunca defans ve hücum hattında etkili performansıyla göz doldurdu.
<p><b>Hayal kırıklığı</b>
<p>Karcemarskas gününde değildi Gaziantepspor'un Litvanyalı kalecisi Karcemarskas, daha önceleri alışık olduğumuz çizgisinin dışında bir görüntü çizdi. Yaptığı kritik hatalarla belki de takımının kupadan elenmesine sebep oldu. Geçen hafta içi milli takımla İspanya'ya mağlup oldukları mücadelenin yorgunluğunu hâlâ atamamış gibiydi.
<p><b>Kırılma noktası</b>
<p>Sosa'nın atamadığı gol
<p>Skor 0-0... Dakika 55... Ismael Sosa, yerden yapılan ortada boş kale yerine büyük bir zamanlama hatasına imza attı. Ancak bu pozisyonda meşin yuvarlağı ezince Gaziantepspor'un öne geçme şansını yok etti. Orta sahada arkadaşlarına gereken desteği veremedi, final paslarında da başarısızdı.</p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1118333), [web.archive.org (arşiv bağlantısı)](http://web.archive.org/web/20110425005139/http://www.zaman.com.tr:80/yazar.do?yazino=1118333)
