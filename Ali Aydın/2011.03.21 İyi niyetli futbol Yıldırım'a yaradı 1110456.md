# İyi niyetli futbol Yıldırım'a yaradı

*Ali Aydın 2011.03.21*

<td class="columnist-detail">
<p>FIFA hakemi Bülent Yıldırım, önemli bir Trabzonspor avantajını kesmek dışında iyi bir maç yönetti.</p>
<p>
<div id="haberMetinDiv">
<p>Su birikintilerinin olduğu ıslak ve kaygan zeminde oynanan mücadelede topun kontrolü zordu. Ancak işin güzel tarafı, böylesine zeminlerde futbolcuların iyi niyeti önem taşır. Çünkü kayarak müdahalelerde rakip için sakatlıklar çok çabuk doğabilir. Bu şartlarda Bülent Yıldırım, oyuncuların da iyi niyetiyle beraber önemli bir pozisyona yakalanmadı ve sonuca etki edebilecek bir hata yapmadı. Yıldırım'ın gösterdiği iki sarı kart doğruydu. Penaltı beklentilerinde verdiği devam kararları yerindeydi.
<p>15. dakikada Serkan Çalık'ın şutunda ceza alanındaki Giray'ın koluna gelen topta devam kararı yerindeydi. Bu pozisyonda Giray'ın kolu doğal konumundaydı ve top kola gitti. 49. dakikada Trabzonspor ceza sahasında Hurşut-Glowacki mücadelesindeki 'devam' kararı da isabetliydi. 75. dakikada Umut Bulut'un pasında topun çizgiyi geçip geçmediği tartışmasında Burak'la gelen golün iptali de doğruydu. Bu pozisyonda yardımcı hakem yerindeydi ve Umut'un topu oyun alanına çevirdiği anda meşin yuvarlak çizgi dışındaydı. Dolayısıyla aut kararı doğruydu.
<p>1 No'lu Yardımcı Hakem Mustafa Emre Eyisoy: Tecrübeli yardımcı hakem Mustafa Emre Eyisoy, dün gecenin başarılı isimlerindendi. Özellikle ofsaytlarda doğru tespitler yaptı.
<p>2 No'lu Yardımcı Hakem Cem Satman: Umut Bulut'un topu çizginin dışından çevirdiği pozisyonda aut kararını vermesi ve Trabzonspor'un golünün iptal edilmesi kararı yerindeydi.?
<p><b>Maçın adamı</b>
<p>Alanzinho, klasını konuşturdu
<p>Trabzonspor'un yıldız futbolcusu Alanzinho, ikinci yarıda oyuna girmesine rağmen attığı şık golle takımını deplasmanda galibiyete taşıdı. Brezilyalı yetenek, Manisa deplasmanından sonra Ankara'da da kaydettiği golle Bordo-Mavilileri şampiyonluk yarışında zirvede tutmasını bildi.
<p><b>Hayal kırıklığı</b>
<p>Azofeifa, sönük kaldı
<p>Gençlerbirliği'nin Kosta Rikalı oyuncusu Randall Azofeifa, ağır zeminde kendisinden bekleneni sahaya yansıtamadı. Azofeifa, hücuma hiçbir katkı sağlayamadığı gibi Alanzinho'nun oyuna girişinden sonra defansta da hiçbir varlık gösteremedi. Orta alana katkısı da minimum düzeydeydi.
<p><b>Kırılma anı</b>
<p>Uzatmalarda gelen gol
<p>Dakika 90... Skor 1-1... 6 dakika uzatma verildiği anda Alanzinho o kadar güzel bir vuruş yaptı ki takımına 3 puanı getirdi. Brezilyalı yıldızın bu golü Trabzonspor'un puan cetvelindeki yerini korumasını sağladı. Ayrıca Bordo-Mavili taraftarları 19 Mayıs Stadı'nda mutluluktan uçurdu.</p></p></p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1110456), [web.archive.org (arşiv bağlantısı)](http://web.archive.org/web/20110324201329/http://zaman.com.tr:80/yazar.do?yazino=1110456)
