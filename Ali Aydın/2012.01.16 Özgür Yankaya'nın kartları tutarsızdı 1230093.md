# Özgür Yankaya'nın kartları tutarsızdı

*Ali Aydın 2012.01.16*

<td class="columnist-detail">
<p>Özgür Yankaya, dün akşamki maçta başarılı bir performans gösteremedi.</p>
<p>
<div id="haberMetinDiv">
<p>Özellikle disiplin cezaları diye tabir ettiğimiz sarı ve kırmızı kartlarda hatalar yaptı. 10. dakikada Edu'ya faul yapılıyor. Pozisyon devam ettirilince rakip kontradan çıkarken Ernst, Bursasporlu futbolcuyu tutuyor ve sarı kart görüyor. Tamamen bir hakem sarı kartı. 28. dakikada Egemen rakibine faul yapıyor. Faul doğru, ama çıkan sarı kart yanlış. 57. dakikada Turgay Bahadır, hızını alamayınca kaleci Rüştü ile çarpışıyor. Turgay, sarı kart görüyor. Peki, Turgay'ın önceden sarı kartı olsaydı bu pozisyonda ikinci sarı gösterilip Turgay kırmızı kartla oyundan atılacak mıydı? Kesinlikle atılmazdı. O zaman bu sarı kartı göstermemek gerekir. 56. dakikada İsmail Köybaşı, rakibi Sestak'a kayarak direkt bileğine tabanla müdahalesi var. Tartışmasız kırmızı kart olması gereken pozisyon sarıyla geçiştiriliyor. 45. dakikada Batalla'nın kafa vuruşunda Rüştü topu kale çizgisi üzerinde kontrol etti. Dizlerinin üzerindeyken kendi gövdesi de gol çizgisinin içindeydi. Bu arada topu göğsüne çekti. Top da oyundaydı. Görüntüye göre topun tamamı kale çizgisini, yani gol çizgisini geçmemişti. Dolayısıyla 'devam' kararı doğruydu. Ancak bol ofsayt pozisyonu olan maçta her iki yardımcı hakem de önemli ofsayt yanlışları yaptı.
<p><b>Maçın adamı</b>
<p>Almeida, formanın hakkını verdi
<p>Beşiktaş'ın gol yollarındaki en büyük kozlarından biri olan Hugo Almeida, dün çalışkan ve üretken futboluyla göz doldurdu. Rakip defansı güçlü fiziği ile yıpratan Almeida, Necip'in asistini şık bir kafa golüyle değerlendirmesini bildi. Portekizli futbolcu, Mustafa Pektemek'in attığı golün içinde de vardı.
<p><b>Hayal kırıklığı</b>
<p>Ozan İpek, beklenenden uzaktı
<p>Bursaspor'un sol kanat oyuncusu Ozan İpek, dün geceki keyifli maçta takımına bir türlü katkı sağlayamadı. Maçın büyük bir bölümünde adından söz ettiremeyen tecrübeli futbolcu, özellikle savunmada açıklar verdi. Maçın son bölümünde ise mutlak bir gol fırsatından yararlanamadı. 
<p><b>Kırılma noktası</b>
<p>Pektemek'ten rahatlatan gol
<p>Dakika 83... İkinci yarıdan itibaren daha baskılı oynayan ve 82'de Ozan'la gole çok yaklaşan Bursaspor, bu pozisyonun hemen akabinde kalesini savunamadı. 2-1 önde olmasına rağmen tedirgin olan Beşiktaş, Edu'nun yerine giren Mustafa Pektemek'le bir gol bularak galibiyeti perçinledi.</p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1230093), [web.archive.org (arşiv bağlantısı)](http://web.archive.org/web/20120203163938/http://www.zaman.com.tr:80/yazar.do?yazino=1230093)
