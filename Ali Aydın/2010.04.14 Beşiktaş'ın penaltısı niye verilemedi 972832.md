# Beşiktaş'ın penaltısı niye verilemedi?

*Ali Aydın 2010.04.14*

<tr><td class="metin" colspan="2" style="padding-top: 20px; padding-left: 5px; ">Beşiktaş-Trabzonspor derbisi bitmiş, gündemi takip ediyoruz. O malum pozisyonda elle, topun teması var mı?</td></tr><tr><td class="metin" colspan="2" style="padding-top: 20px; padding-left: 5px; "><p>Pozisyonda Trabzonsporlu Egemen, topa elle dokundu mu? Niyet topa hamle miydi? Niyet ne olursa olsun pozisyon penaltı mı, değil miydi? Hakem Bünyamin Gezer, yakın çevresine 'itirafta!' bulundu mu? Maç sonu Mustafa Denizli ile konuştu mu? Yazılıp çizilenler senaryo mu, değil mi? Yakın çevre diye adlandırılan kişiler, yani hakem Bünyamin Gezer'in pozisyon ile ilgili olarak konuştuğu söylenen dostları! gazetecilere bu dostane konuşmaları sızdırdı mı? 
<p> Bu soruları çoğaltabilirsiniz. Ben size başka bir pencere açmak istiyorum. Ligde 16. hafta, Fenerbahçe-Ankaragücü maçını hatırlayalım. Maçta 3-2 F.Bahçe önde. Gelişen bir Ankaragücü atağında, Özer Hurmacı topu, kale çizgisini geçtikten sonra elle çıkartıyor. Hakem ve yardımcı hakem pozisyonu devam ettiriyor. Maç da 3-2 Fenerbahçe'nin galibiyetiyle sonuçlanıyor. O maç sonunda yardımcı hakem Volkan Narinç için, 'yanlış tespit, ancak doğru bir karar verdi' diye yazmıştım. Yanlış tespitti, çünkü pozisyon goldü. Doğru karardı, çünkü kale direği içindeki Roberto Carlos, yardımcı hakemin önünü net bir şekilde kapatmıştı. Narinç de 'fal' açmayıp, göremediği pozisyonda ahkâm kararı vermemişti. Yanlış tespit, doğru uygulama diye yanında olmuştuk.
<p> Gelelim Beşiktaş-Trabzon maçına. Son dakikalar. Bedeni ceza alanı dışında olsa da kolu kendi ceza alanı içinde olan Trabzonlu Egemen'in, topa parmaklarının ucuyla bir teması var. Algılamada çok zor olan pozisyonda karar penaltı olmalıydı. Ancak verilemedi. Dikkat edin, verilmedi demiyorum, verilemedi. Bu pozisyon, televizyonda yavaş oynatılan görüntüde bile zor tespit edilebilen, 'şüpheli bir pozisyon'. Hakem Bünyamin Gezer, pozisyonu, konumu gereği zaten görmedi. Yardımcı hakem Cem Satman da ele giden kolun topa temasını, kimsenin algılayamadığı gibi, algılayamadı. Şüphelendi ama kararın ağırını vermedi. Yani Cem Satman sadece şüphelenilebilecek pozisyonda, devam kararı vererek doğruyu yaptı. Çünkü kural, 'şüpheli pozisyonları oynat' der. Hepsi bu. Art niyet aranmaması gereken, kararı verenlere haksızlık yapılmaması beklenen bir pozisyondu. Maç sonu, Mustafa Denizli-Bünyamin Gezer arasında bir konuşma olmuş mudur diye sorarsanız, olmuştur diyebilirim. Medeni iki insanın, kişisel görüşlerini birbirlerine aktarması ve kafalarında soru işareti bırakmaması kadar doğal ve beklenen çağdaş iletişimi kurmuş olabilirler. Bünyamin Gezer, medeni bir insandır. Varsa hatasını da kabul etme erdemine sahip ama doğru bildiğini de savunan bir insandır.
<p>Sümer, TFF'yi tanımıyor
<p>Diyarbakırspor Başkanı Çetin Sümer, bir hafta önce oynadıkları G.Antep maçı sonrası yaptığı açıklamalarla, TFF'den 30 gün hak mahrumiyeti cezası almıştı. Verilen cezaya göre Başkan Sümer, yaptığı açıklamayla, TFF'nin saygınlığını zedelemiş, futbolun marka değerini düşürmüştü. TFF talimatlarına göre hak mahrumiyeti alan yöneticiler, takımlarının maçlarında protokoldeki yerlerini alamazlar. Ancak Başkan Sümer, hafta sonu Ali Sami Yen'deki Galatasaray maçında, cezalı olduğu halde protokolde yerini alarak, maçı Sarı-Kırmızılıların başkanı ile birlikte seyretti. Yani TFF'yi ve verdiği cezayı tanımadı. Bunun gerekçesini de, 'Ben, bu yeri hak ettim (yani seçilmiş bir başkanım). Bu hakkımı kimse elimden alamaz.' diye açıkladı. Ben başkanın, mevcut ceza yönetmeliğine karşı G.Saray maçındaki davranışını tasvip etmiyorum. Ama bu cezanın tekrar gözden geçirilip, bir başkanın kendi takımının maçını izleyememesine verdiği tepkiye büyük destek veriyor ve sonuna kadar katılıyorum. Bir kulüp başkanını, teknik direktörünü ceza vererek tribünden uzaklaştırmak, asla doğru değil. Kırmızı kart cezalısı bir oyuncu nasıl ki verilen cezayı, maç oynamama olarak çekerken tribünde maç izleyebiliyorsa, idarecilerin de statta kendi takımını, hak ettiği yer olan protokol tribününde izlemesi, haklarının ellerinden alınmaması gerekiyor.
<p> Bu hafta sonu derbi var. Kulüpler, istemedikleri hakemleri deşifre ediyor. Kendilerine yakın hakem istiyor ve bunu bekliyor. Net bir şekilde söylemek gerekirse, Fenerbahçe-Beşiktaş derbisinin hakemi Beşiktaş kanadı istemese de Hüseyin Göçek oldu. Göçek'in bu derbiyi kafası sağlıklı bir biçimde yönetip yönetemeyeceğini tartışabilirsiniz. Ancak bugünden itibaren bu yorumlara eleştiri ya da farklı bakış açılarını rafa kaldırmak lazım. Bence MHK, ilk kez doğru bir iş yaptı. Beşiktaş'ın istemediği hakemi atadığı anlamında söylemiyorum. Hüseyin Göçek'e de böylesine zorlu bir müsabakada başarılar diliyorum. Allah hakem şansı versin diyorum. Göçek'in yardımcılarının ikisinin de İzmir bölgesinden olması dikkatleri çekiyor. Ama şurası muhakkak ki yardımcı hakemler bu maça damgasını vuracaktır.<br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=972832), [web.archive.org (arşiv bağlantısı)](http://web.archive.org/web/20100416005239/http://zaman.com.tr:80/yazar.do?yazino=972832)
