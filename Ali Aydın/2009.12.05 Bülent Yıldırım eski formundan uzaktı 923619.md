# Bülent Yıldırım eski formundan uzaktı

*Ali Aydın 2009.12.05*

<tr><td class="metin" colspan="2" style="padding-top: 20px; padding-left: 5px; ">FIFA hakemi Bülent Yıldırım, dün akşam sahada beklenen performansını sergileyemeyen isimlerden biriydi. Faullerde standardı sağlayamadı. Avantajları doğru yorumlayamadı. 9.15'i iyi açtıramadı. Topu oyunda fazla tutmak adına var olan faulleri çalmayarak futbolcuları sinirlendirdi.</td></tr><tr><td class="metin" colspan="2" style="padding-top: 20px; padding-left: 5px; "><p>Sonuca etki edecek hata yapmamasına rağmen vasat bir performans çizdi. Zor pozisyonlar yaşamaması kendisinin en büyük şansıydı. Aslına bakarsanız Trabzon-Beşiktaş karşılaşmasında üst düzey bir yönetim göstermişti ve formunun zirvesindeyken maç beklemesi en doğal hakkıydı. Ancak dün geceki müsabakaya gelene kadar Bank Asya Birinci Lig'de bir maç yönetti. Bir hafta da dinlendirildi. Konsantrasyonu bozulan Bülent Yıldırım dün de oyuna motive olamadı. Formdaki hakeminizi dinlendirip maç vermezseniz onun psikolojik olarak düşüşüne ve oyundan kopmasına neden olursunuz. İşte Yıldırım'ın yaşadığı buydu.
<p>Üst üste 3 önemli maçını kazanan Beşiktaş, 8'de 8 yaptıktan sonra strese girmeye başladı. Kartal, bu sezon ilk kez lider olma şansını yakalayacağı ve kazanacağına inandığı karşılaşmada hayal kırıklığı yaşadı. Aynı zamanda bu maç Ziya Doğan için de anlamlı ve zordu. Hiç kuşkusuz yıllarca formasını giydiği, taraftarıyla kucaklaştığı böylesine bir gecede kötü günler geçiren Diyarbakırspor'un İnönü'den 1 puanla ayrılması takımı adına sevindiriciydi. 
<p><b>MAÇIN ADAMI: Gökhan Tokgöz alkışı hak etti <br/>
</b>Manchester'da Rüştü, İstanbul'da Gökhan... Ne büyük tesadüftür ki Rüştü'nün İngiltere'de yaptığını, bu defa Gökhan Tokgöz İnönü'de gerçekleştirdi. Biraz şansı, çoğu kez iyi yer tutmasıyla dün akşam Beşiktaş'ın 9'da 9 yapmasını engelleyen bir performans sergiledi.
<p><b>HAYAL KIRIKLIĞI: Nihat Kahveci yuhalandı 
<br/>
</b>Büyük umutlarla sezon başında yuvasına dönen Nihat Kahveci, Beşiktaş taraftarının gözünden düştü. Sahada kaldığı süre içinde çok net bir gol pozisyonunu değerlendiremeyen ve oyunun genelinde etkili olamayan milli futbolcu, 72. dakikada yerini Ekrem'e bırakırken, taraftarlarca yuhalandı. 
<p><b>KIRILMA ANI: Rüştü ve kale direği...
<br/>
</b>Diyarbakırspor 76. dakikada gole çok yaklaştı. Konuk takımın ender kullandığı serbest vuruşlarından birinde topun başına Erhan Şentürk geçti. Şık vuruşunda topa önce Rüştü parmaklarıyla dokundu. Meşin yuvarlak ardından kale direğine çarptı. Siyah-Beyazlı tribünler derin bir 'oh' çekti.
<p>
<hr/>
<p>
<p align="center"><img border="0" src="http://web.archive.org/web/20091218102241im_/http://medya.zaman.com.tr/2009/12/05/mac.jpg"/><br/></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=923619), [web.archive.org (arşiv bağlantısı)](http://web.archive.org/web/20091218102241/http://www.zaman.com.tr:80/yazar.do?yazino=923619)
