# Müftüoğlu, kritik yorum hataları yaptı

*Ali Aydın 2011.04.04*

<td class="columnist-detail">
<p>Kuddusi Müftüoğlu, ligin önemli maçında oyunun hızını kesmeden seyir zevki güzel bir karşılaşma haline getirmesini bildi.</p>
<p>
<div id="haberMetinDiv">
<p> Ancak oyun içinde ciddi hatalar da yaptı. Semih'in topa elle müdahalelerinin birinde sarı kart gösterebilirdi. 76. dakikada önceden sarı kartı bulunan Ozan İpek'in ofsayt düdüğünden sonra tekrar topa vurmasına da sarı kartını çıkarabilirdi. Dolayısıyla Ozan İpek oyundan atılabilirdi. Buradaki tercihlerini oyunculardan yana kullanması futbol adına doğruydu. 40. dakikada topla oynama şansı ve niyeti olmayan Lugano, önündeki Miller'in arkadan direkt ayak bileğine bastı. Burada da direkt kırmızı kartı çıkartabilirdi. 48'de Bursa ceza alanı içinde Ergiç'in koluna çarpan topta devam kararı doğruydu. 89. dakikada Bursaspor aleyhine ceza alanı içinde verilen endirekt vuruş kararı da doğruydu. Müftüoğlu, maçtaki büyük yorum hatasını 45+1'de yaptı. Bursaspor ceza alanına doğru ortalanan topta Semih gerideki Serdar tarafından çekilmeye başlandı. Semih de doğal olarak Serdar'ın formasından tutuyor idi. Ancak top döndüğünde Semih topa doğru dönmüş, Serdar da arkada kalmıştı. Bu pozisyonda Serdar, sağ elini sol eliyle birleştirerek Semih'in boğazından tutup düşürdü. Burada bir penaltı kararı doğru olacaktı. 
<p><b>Maçın adamı</b>
<p>İbrahim Öztürk, cansiparane oynadı Bursaspor defansında İbrahim Öztürk, genç partneri Serdar Aziz'le birlikte hem havadan hem de yerden gelen topları adeta sildi süpürdü. Rakiplerine boş alan bırakmayıp topla buluşmalarına izin vermedi. Tecrübeli futbolcu, hatasız bir oyunla maçı tamamlamayı başardı.
<p>
<p><b>Hayal kırıklığı</b>
<p>Özer'e Kocaman bile dayanamadı Emre'nin sakatlığında ilk onbirde oynama şansı bulan Özer Hurmacı, kendisine güvenen Aykut Kocaman'ı mahcup etti. Takımını iyi hücuma çıkartmak yerine yaptığı geri paslarla yavaşlattı. Vasatı bile aşamayan genç futbolcu, Kocaman'ın tepkisini çekerek 80. dakikada oyundan alındı.
<p>
<p><b>Kırılma noktası</b>
<p>F.Bahçe'nin verilmeyen penaltısı Dakika 45+1... Maçta ilk yarı bitiyor. Fenerbahçe soyunma odasına önde girmek için son bir atak daha gerçekleştiriyordu. Serdar Aziz'in Semih Şentürk'e yaptığı bariz tutmanın cezalandırılmaması, dolayısıyla penaltı verilmemesi karşılaşmadaki dengeleri bozdu.</p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1117050), [web.archive.org (arşiv bağlantısı)](http://web.archive.org/web/20110405184057/http://zaman.com.tr:80/yazar.do?yazino=1117050)
