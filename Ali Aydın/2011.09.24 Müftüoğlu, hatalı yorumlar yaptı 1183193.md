# Müftüoğlu, hatalı yorumlar yaptı

*Ali Aydın 2011.09.24*

<td class="columnist-detail">
<p>Tecrübeli hakem Kuddusi Müftüoğlu, dün geceki önemli karşılaşmaya tam konsantre olamadı. Önemli bölümlerde mücadelenin sonucuna etki edebilecek hatalı yorumlar yaptı.</p>
<p>
<div id="haberMetinDiv">
<p>Konuşulacak iki önemli pozisyon vardı. 54. dakikada Fenerbahçe'nin savunma oyuncusu Bilica, Kayserispor'un kullandığı korner atışında ceza alanına ortalanan topa eliyle bilerek müdahale etti. Çünkü Bilica'nın elleri önündeki savunma oyuncusunun kafasının üzerindeydi. Yani topla oynama şansı yoktu. Niyeti tamamen topla oynamaktı. Yani bu pozisyon ceza sahasında 10 kusurlu hareketten biriydi. Dolayısıyla penaltıya hükmedilmeliydi. Bu pozisyonda belki yardımcı hakem yardım edebilirdi diye düşünebilirsiniz. Ancak yardımcı hakem böylesine anlarda oyuna fazla giremez. 71. dakikada bu defa Kayserisporlu Gökhan Ünal, Ziegler'in bileğine bastı. Bu da net bir kırmızı kart olmalıydı. Çünkü Gökhan Ünal'ın hem topla oynama şansı yoktu hem de bu hamleyi yapmama süresi vardı. Bu. rakibin sağlığını tehlikeye sokan ciddi faullü bir hareketti. Bunun karşılığı da kırmızı kart olmalıydı. Ancak işte burada yardımcı hakem İsmail Şencan sorumluluk alarak hakemini en azından kulaklığıyla uyarmalıydı. Ancak Şencan sorumluluktan kaçar gibi göründü. Elbette bu pozisyonda birinci derecede sorumluluk orta hakemindir. 
<p>Maçın adamı: Fenerbahçe'nin can simidi Caner'di
<p>Fenerbahçe'nin bu sezonki en formda ismi Caner Erkin, Kayseri'de de ekstra işler yaptı. Sadece partneri Ziegler'e savunmada yardım etmekle yetinmeyen Caner, hücumlarda da takımına yöne veren isimdi. Attığı şık gol ise çalışkan futbolunun bir meyvesi gibiydi.
<p>Hayal kırıklığı: Özer Hurmacı, kredisini tüketti
<p>F.Bahçe'ye Ankaraspor'dan transfer olduğunda Alex'in veliahtı' şeklinde lanse edilmişti Özer Hurmacı. Ancak bir türlü bekleneni veremeyen genç futbolcu dün ilk 11'de sahaya çıkmasına rağmen adeta sahada hayalet gibiydi. Yakaladığı şansı elinin tersiyle itti.
<p>Kırılma noktası: Bilica'nın elini hakemler görmeyince
<p>Dakika 54... İkinci yarıya daha atak başlayan Kayserispor, bu dakikada üst üste iki korner kullandı. İlk köşe atışından gelen yüksek topa yükselen Bilica, meşin yuvarlağa sol eliyle müdahale etti. Ancak bu hareketi ne orta hakem ne de yardımcıları görmeyince Kayserispor'un penaltısı uçup gitti.</p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1183193), [web.archive.org (arşiv bağlantısı)](http://web.archive.org/web/20111218094043/http://zaman.com.tr/yazar.do?yazino=1183193)
