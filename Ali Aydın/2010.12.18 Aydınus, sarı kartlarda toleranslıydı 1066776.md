# Aydınus, sarı kartlarda toleranslıydı

*Ali Aydın 2010.12.18*

<td class="columnist-detail">
<p>FIFA hakemi Fırat Aydınus, dün geceki maçta başarılı bir performans ortaya koydu. İlk yarıda sakatlıkların ön plana çıktığı maçta oyun çok durdu ve soğudu.</p>
<p>
<div id="haberMetinDiv">
<p>Bu da müsabakanın hızını ve temposunun düşmesine neden oldu. İkinci yarı son bölümlerde daha hızlı oynanan müsabakada Aydınus, avantajlarla oyuna tempo kazandırmasını bildi. Ancak Aydınus, gösterebileceği sarı kartlarda biraz toleranslı davrandı. 11. dakikada Trabzonsporlu Giray'ın Emenike'yi tutup düşürdüğü pozisyon sarı kartı gerektirirdi. 39. dakikada Karabükspor ceza alanı içinde Yasin-Engin Baytar mücadelesinde devam kararı doğruydu. Bu dakikada çok itiraz eden Engin Baytar, sarı kart gördü. Bu da doğruydu. Ancak ilk yarının bitiş düdüğünde Engin Baytar, umut vaat eden atak başlangıcının hakem tarafından kesilmesine tepki gösterdi. Biraz da öfkeyle topa vurdu. Hakem arkasını döndüğünden dolayı bu pozisyonu göremedi. Baytar, bu pozisyonda oyun dışı kalabilirdi. Cale'nin dizine gelen darbede rakibin tamamen topla oynama niyeti ve şansı vardı. Karta başvurulmaması doğruydu. 90+4'te Burak Yılmaz'ın pozisyonda gol kararı doğruydu. Çünkü top Burak'ın koluna çarpmıştı. Yardımcı hakemler Serkan Ok ve Muhittin Gürses başarılıydı.
<p><b>Maçın adamı</b>
<p>Hırçın Engin, kendini affettirdi
<p>Trabzonspor'un yıldız futbolcusu Engin Baytar, dün hem agresif hem de üretkendi. Sarı kartı varken ilk 45 dakikanın bitimine doğru adeta kendisini attırmak için uğraşsa da kaydettiği şık golle takımına rahat bir nefes aldırdı.
<p><b>Hayal kırıklığı</b>
<p>Hakan, tecrübesini konuşturamadı
<p>Kardemir Karabükspor'un tecrübeli futbolcularından Hakan Özmert, sahada görevini yapamayan ve vasatın üstüne çıkamayan isimdi. Hakan, eksik oyuncuların çokluğunda Yücel İldiz'in en güvendiği isimlerin başında gelmesine rağmen etkisiz kaldı. 
<p><b>Kırılma noktası</b>
<p>Trabzon'un imdadına Aktürk yetişti
<p>Dakika 83... Maç 0-0... Bu dakikaya kadar kalesinde devleşen Karabükspor'un Hırvat file bekçisi Tomiç, oyuna giren takım arkadaşı Engin Aktürk'ü durduramadı. Engin, kendisini saklamasına rağmen kafasına çarpan top Karabük filelerine gidince Trabzon rahatladı.
<p></p></p></p></p></p></p></p></p></p></p></p></div>
</p>
<a href="http://web.archive.org/web/20101219131153/mailto:aliaydin@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1066776), [web.archive.org (arşiv bağlantısı)](http://web.archive.org/web/20101219131153/http://www.zaman.com.tr:80/yazar.do?yazino=1066776)
