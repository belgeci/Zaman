# Abitoğlu rahat bir müsabaka yönetti

*Ali Aydın 2010.11.23*

<td class="news-spot">
<p>İki takım arasında kulüp ve bireysel yetenek olarak çok farklılıklar olan mücadeleyi Mustafa Kamil Abitoğlu çok rahat yönetti.</p>
<p><p>İki takım arasındaki aşırı güç dengesizliği maçın içinde fazla önemli bir pozisyon olmamasına ve 90 dakikanın idman havasına bürünmesine yol açtı. Dolayısıyla Abitoğlu ve yardımcılarına fazla iş düşmedi. Abitoğlu, gösterdiği sarı kartlarda haklıydı.
<p> Ancak ikinci yarının başında Ali Güneş'in kendi ceza alanı içinde arkadan Stoch'u omzundan çekmesi penaltı olarak değerlendirilmeliydi. 68. dakikada Niang-Ediz arasındaki maçta Ediz'in eli bilinçli olmasa da Niang'ın yüzüne geldi. Sağlığı tehdit edici bir müdahale olmasına karşın Abitoğlu'nun devam kararı yanlıştı. Her zaman söylüyoruz; sakatlıklarda oyunu durdurma yetkisi sadece hakeme verilmeli. Futbolcuların topu oyun dışı bırakması beklenmemeli. 70. dakikada Mulemo ile Gökhan Gönül'ün pozisyonunda Niang'ın yerde kalmasında 'topu neden dışarı atmadın' tartışması yaşandı. İki futbolcu da bu hengamede sarı kart görerek cezalandırıldı. Sonuç olarak böylesine pozisyonlar maçlarda son haftalara girildiğinde daha fazla yaşanacak. Şimdiden önlemini almak gerek. ali­ay­din@za­man.com.tr</p>
<a href="http://web.archive.org/web/20101130064236/mailto:aliaydin@zaman.com.tr">
</a></p></p></td>

Kaynak: [zaman.com.tr](http://zaman.com.tr/yazar.do?yazino=1055889), [web.archive.org (arşiv bağlantısı)](http://web.archive.org/web/20101130064236/http://zaman.com.tr/yazar.do?yazino=1055889)
