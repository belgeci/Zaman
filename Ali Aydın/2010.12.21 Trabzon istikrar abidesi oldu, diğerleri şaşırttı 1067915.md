# Trabzon istikrar abidesi oldu, diğerleri şaşırttı

*Ali Aydın 2010.12.21*

<td class="columnist-detail">
<p>Ağustos'un 14'ünde başlayan Spor Toto Süper Lig'de ilk yarı 153 maçla 19 Aralık 2010'da sona erdi. İlk 17 haftada oynanan 153 maçta 396 gol atılırken, karşılaşma başına düşen gol sayısı 2,59, haftalık da 23,29 olarak gerçekleşti.</p>
<p>
<div id="haberMetinDiv">
<p>Bazı takımlar beklenen performansı sahaya yansıtamadı. Bunun en önemli sebebi ise sakatlıklardı. Trabzonspor bu bakımdan şanslıydı. Galatasaray ise en çok canı yanan ekipti. Arda, Baros, Mustafa Sarp ve Kewell gibi lider vasıflı ve bireysel becerilere sahip isimlerin yokluğu, Aslan'ı pota dışına itti. Beşiktaş da zaman zaman Guti ile Quaresma gibi yıldızların eksikliğini derinden hissetti. Fenerbahçe'de Emre Belözoğlu, Kayseri'de Cangele, Bursaspor'da Ali Tandoğan forma giymediğinde takımları düşüş yaşadı. Anlamsız bir şekilde kırmızı kart görenler de kulüplerin başarılarını istenilen seviyeye taşıyamadı. 
<p> Ligin ilk yarısını lider tamamlayan Trabzonspor, sadece 1 mağlubiyetle tarihinin en önemli çıkışlarından birine imza attı. Sadri Şener Başkan'ın Şenol Güneş Hoca'yla birlikte uyumlu çalışması, taraftar ve şehrin de kenetlenmesiyle çıtayı yükseltti. 'Alternatifsiz kimse yoktur' düşüncesine sahip olan Şenol Güneş, bir sezon öncenin ve bu yılın başında parlayan Teofilo'ya dahi taviz vermedi. Tecrübeli teknik adam; Burak Yılmaz, Engin Baytar, Umut Bulut, Yattara, kaleci Onur ve Alanzinho gibi isimlerin formunu artırırken özgüveni tavan yaptırdı. Her şeyden önce istikrar sağlandı. Bu kadar üst düzey futbol oynayan Trabzonspor'un sakatlık problemiyle boğuşmaması örnek olarak alınmalı ve araştırılmalı. Bursaspor, ilk kez boy gösterdiği Şampiyonlar Ligi maçları sürecinde hiçbir Anadolu takımının gerçekleştiremediğini yaptı ve ilk yarıyı ikinci sırada bitirdi. Yaşayabileceği ağır travmayı çok az bir hasarla atlattı. Bu, şüphesiz Ertuğrul Sağlam ve Başkan İbrahim Yazıcı'nın emeklerini daha net bir şekilde ortaya koyuyor.
<p> Ligin ilk yarısının 3.sü Fener-bahçe'nin gol sayısı ise bulunduğu konumla ters orantılı. Trabzonspor ile birlikte 40 golle en fazla gol atan takım olan Sarı-Lacivertlilerin sorunu, yediği 21 gol. 9. basamaktaki G.Saray ile aynı sayıda gol yiyen Kanarya, bunun sonucunda liderin 9 puan, ikinci Bursa'nın 4 puan gerisinde kaldı. Lider 10, takipçisi Bursaspor kalesinde 12 gol görmüş. F.Bahçe çok gol attı, bazı maçları farklı kazandı; ancak önemli karşılaşmalarda bir fazla yedi. Bu da doğal olarak puan kaybına yol açtı. Kayserispor da ilk devrenin iyilerinden. Zirve yarışında var olan Sarı-Kırmızılılar, hocaları Şota ile keyifli müsabakalara imza attı. Öyle ki Cangele'nin sakatlığı da onlardan çok şey aldı. Bu, iyi bir futbolcunun eksikliğinin ne kadar hissedildiğinin en iyi kanıtı. İyi gidiyorlar, daha iyi olacakları kesin. Bu noktada rüzgârın her an tersine esebileceği gerçeği göz ardı edilmemeli. Ara transfer dönemi, takımların sorunlarını çözmesi için iyi bir fırsat. Lakin mevcut kadroya dahil edilenlerin ne kadar faydalı olabileceği tartışılır. İlk yarıyı şöyle özetlemem mümkün;
<p> Trabzon gol atıyor, yemiyor.
<p> Bursa gol atabiliyor, yemiyor.
<p> F.Bahçe hem atıyor hem yiyor.
<p> Kayseri gol atamıyor, yemiyor.
<p> Beşiktaş hem atıyor hem yiyor.
<p> G.Saray attığından fazlasını yiyor.
<p> İlk yarının dikkat çeken takımlarından birisi de Karabükspor. Bank Asya Birinci Lig'den gelip yola hocası Yücel İldiz'le devam eden Karadeniz temsilcisi, mütevazı yapısıyla göze batıyor. İldiz ve ekibi ilk yarının bence en centilmeni. Gaziantepspor, Tolunay Kafkas'la yeni yapılanmasını hızlı bir şekilde tamamladı. İkinci yarıda en azından şampiyonluğa yön verecekler. Süper Ligi, Avrupa Ligi'ne katılmayı garantileyecek bir basamakta bitirmeleri sürpriz sayılmamalı. Büyükşehir Bld. ile Antalyaspor şu anki kadro yapılarıyla ne yapacağı belirsiz bir çizgide. Fakat ligden düşmeyeceklerine inanıyorum. Eskişehir'i ise 'Bülent Uygun'dan önce ve sonra' diye ikiye ayırmak gerekiyor. Uygun'un cezasının bitip sahaya ineceğini düşündüğümüzde onların da UEFA Avrupa Ligi için diğerlerini zorlaması muhtemel.
<p> Manisaspor üst sıralardakilerle oynadığı maçlar harincinde hayal kırıklığına yol açtı. Ege temsilcisinin ligi biraz daha önemsemesi lazım. Ankaragücü, araştırma tezine konu olabilecek bir yapıda. Fırtınaların yaşandığı takımın şu andaki konumu anlaşılır gibi değil! Ümit Özat'ın, ekibini nasıl motive ettiği merak ediliyor ki bu noktada genç hoca takdir edilesi işlere imza atıyor. Kasımpaşa dahil, ligde bekleneni veremeyenler her an konumlarını değiştirebilir. Ara transferde ne olur bilinmez; ancak bu ekiplerin şu andaki durumları iç açıcı değil. Süper Lig'de, ilk yarının göze batanları özetle böyle. Oynanan 152 maç ve tatil edilen 1 karşılaşmada hakemlerin ve onların yöneticilerinin ilk yarı performanslarını ilerleyen dönemde değerlendireceğiz.</p></p></p></p></p></p></p></p></p></p></p></div>
</p>
<a href="http://web.archive.org/web/20101222021427/mailto:aliaydin@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1067915), [web.archive.org (arşiv bağlantısı)](http://web.archive.org/web/20101222021427/http://zaman.com.tr:80/yazar.do?yazino=1067915)
