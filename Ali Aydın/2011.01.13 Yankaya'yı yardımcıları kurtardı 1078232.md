# Yankaya'yı yardımcıları kurtardı

*Ali Aydın 2011.01.13*

<td class="columnist-detail">
<p>Hakem Özgür Yankaya, maçın bütününe baktığımızda vasat bir yönetim gösterdi. Oyunu fazla kesmeme isteği maça tempo kazandırsa da hızlı oynanan müsabakada Yankaya, önemli yorum hataları yaptı.</p>
<p>
<div id="haberMetinDiv">
<p>Özgür Yankaya, aslında maçın bazı bölümlerinde dikkati dağılıp konsantresini de kaybetti. Bu bölümlerde autları, korner şeklinde; taçları karşı takıma yorumladı. Özellikle maçta gösterdiği 8 tane sarı karttan 3 tanesi doğruydu. Özellikle 45. dakikada Sivok, 77. dakikada Quaresma'nın gördüğü sarı kart, kırmızı karta çok daha yakın müdahalelerdi. 83. dakikada Eren-Hilbert mücadelesinde verdiği penaltı kararı doğruydu. 34. dakikada Manisasporlu Eren'in Beşiktaş'ın attığı ilk gol öncesinde Quaresma'ya yaptığı hareket sarı kart olmalıydı. Çünkü bu pozisyon umut vaat eden atak başlangıcını yok etmişti. 
<p>1 No'lu yardımcı hakem M.Cem Hanoğlu: Tecrübeli yardımcı hakem, dün gece kendi bölgesinde oluşan pozisyonlarda başarılıydı. 2 No'lu yardımcı hakem Hakan Yemişgen: Sahanın en başarılı ismiydi. Manisaspor'un birinci golündeki devam kararı ve Beşiktaş'ın üçüncü golü öncesi yine devam kararı cesaret isterdi. Yemişgen de o cesareti göstermesini bildi.
<p>Maçın adamı
<p>Guti'den müthiş resital
<p>Beşiktaş'ın İspanyol futbolcusu Guti dün gece de sahnedeydi. İlk golde payı olan yıldız futbolcu, takımının ikinci sayısında da Nobre'ye çok şık bir pas verdi. Brezilyalı oyuncu penaltı pozisyonunda ise soğukkanlı bir vuruşla kaleci İlker ve topu ayrı ayrı köşelere gönderdi.
<p>Hayal kırıklığı
<p>İlker ve Kahe birbiriyle yarıştı
<p>Manisaspor'un kalecisi İlker Avcıbay ile forvette görev yapan Kahe, takımlarının mağlubiyeti için adeta birbirleriyle yarıştı. Manisaspor öne geçtikçe İlker buna müsaade etmedi, Kahe ise kendisine atılan topları olumlu kullanamayarak yakaladığı fırsatları cömertçe harcadı.
<p>Kırılma noktası
<p>Doğru karar penaltı getirdi
<p>Dakika 83... Skor 2-2... Yardımcı hakem Hakan Yemişken çok zor pozisyonda ofsayt yerine doğru şekilde devam kararı verdi ve Beşiktaş penaltıya kavuştu. Hilbert'in ceza alanında düşürülüşüyle kazanılan penaltı vuruşunu kullanan Guti, takımının 3. golünü kaydetti. </p></p></p></p></p></p></p></p></p></p></p></div>
</p>
<a href="http://web.archive.org/web/20110114204945/mailto:aliaydin@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1078232), [web.archive.org (arşiv bağlantısı)](http://web.archive.org/web/20110114204945/http://zaman.com.tr:80/yazar.do?yazino=1078232)
