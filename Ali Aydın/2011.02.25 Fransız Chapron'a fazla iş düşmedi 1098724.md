# Fransız Chapron'a fazla iş düşmedi

*Ali Aydın 2011.02.25*

<td class="columnist-detail">
<p>İlk maçı farklı kaybeden Beşiktaş, doğruyu söylemek gerekirse rövanş için umutlu değildi. Hava ve saha şartlarıyla ilk karşılaşmanın skorunun, Siyah-Beyazlı futbolcuları etkilediği gözlendi.</p>
<p>
<div id="haberMetinDiv">
<p>Daha mücadelenin başında gelen gol, Fransız hakem Tony Chapron'un rahatlamasına, önemli ve kritik pozisyonlar yaşanmamasına neden oldu. Bu sahada mümkün olduğu kadar topun oyunda fazla kalmasını sağlamak isteyen Fransız hakem, birçok faul düdüğü çalmak zorunda kaldı. Fransız hakem, Dinamo Kiev'in attığı ilk golde çok kısa süreli gelişen ve golle sonuçlanan atak öncesi bir penaltı çalacaktı, ancak top boş pozisyondaki Vukojevic'e geldiği anda oyunu avantaja bıraktı. Örnek bir hakemlik kararı vardı. Beşiktaş'ın önemli atağı 42. dakikada gelişti. Bu dakikada rakip ceza alanındaki Necip, topu ortaladığında D.Kievli Almeida'nın koluna çarpan topta 'devam' kararı doğruydu. D.Kiev'in 55. dakikada attığı ikinci golde ofsayt yoktu. Hakemin devam ettirmesi doğruydu. Gösterilen sarı kartlarda Chapron haklıydı. Sonuç olarak baktığımızda Fransız hakem Tony Chapron, ceza alanında önemli pozisyonların yakalanmamasından dolayı iyi bir maç yönetti. Yardımcı hakemler görevlerini başarıyla yaparlarken özellikle Dinamo Kiev'in attığı ikinci goldeki devam kararı doğru ve örnek bir tespitti. ali­ay­din@za­man.com.tr</p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1098724), [web.archive.org (arşiv bağlantısı)](http://web.archive.org/web/20110314024416/http://www.zaman.com.tr:80/yazar.do?yazino=1098724)
