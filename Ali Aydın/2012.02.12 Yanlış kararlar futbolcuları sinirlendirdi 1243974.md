# Yanlış kararlar futbolcuları sinirlendirdi

*Ali Aydın 2012.02.12*

<td class="columnist-detail">
<p>Karşılaşmanın hakemi Özgür Yankaya gününde değildi.</p>
<p>
<div id="haberMetinDiv">
<p>Fenerbahçe-Beşiktaş derbisini çok iyi yöneten Yankaya, garip faul kararları verdi. Faul standardı olmadığı için sahadaki futbolcuları sinirlendirdi. Avantajları uygulamayarak oyunun hızını ve temposunu kesintiye uğrattı. Zurab Khizanishvili sarı kart gördükten sonraki bölümde iki kez oyunda kaldı. Kayserisporlu futbolcunun, 50. dakikada hava topuna çıktığında Elmander'e koluyla sert bir teması var. UEFA ve Merkez Hakem Kurulu (MHK), eller ve kolların kullanımını hava toplarında kesinlikle yasaklıyor. Ve sarı kart gösterilmesini istiyor. Bu pozisyonda sarı kartını kullanmadı. Dolayısıyla Khizanishvili'nin ikinci sarıdan oyun dışı kalması gerekirdi. Yine Khizanishvili'nin, bu defa 83. dakikada bariz gol şansıyla kaleye doğru ilerleyen Elmander'e yerden kayarak bir müdahalesi var. Burada da devam diyen Yankaya, Khizanishvili'yi bariz gol şansından oyundan atamadı. Yankaya'nın en kötü huyu da doğru şekilde faul veren yardımcı hakemini gördüğü tepki üzerine (kurtlara/kuşlara!) yem etmesiydi. Yankaya, 'Faulü ben vermedim, o verdi' diye yardımcı hakemini hedef haline getiriyor. 72. dakikada Galatasaray'ın attığı, ancak iptal edilen gol doğruydu. Elmander'in hava topunda kaleci Navarro'ya net bir faulü vardı.
<p><b>Maçın adamı
<p>Gecenin yıldızı Melo </p></b>
<p>Galatasaray'a geldiği günden itibaren orta alanda başarılı bir performans sergileyen Felipe Melo, dün akşam attığı şık kafa golüyle hem takımına puan kazandırdı hem de maçın sonucunu belirledi. Yıldız futbolcu, gördüğü kartla da cezalı duruma düştü.
<p><b>Hayal kırıklığı
<p>Amrabat sınavı geçemedi </p></b>
<p>Kayserispor'un yıldız futbolcusu Nureddin Amrabat, beklenenin aksine topla buluştuğu anlarda dahi hiçbir varlık gösteremedi. Takımının hücum gücüne katkı sunamadı. Yıldız futbolcu özellikle de kendisini izlemeye gelen Gerets karşısında iyi sınav veremedi.
<p><b>Kırılma noktası
<p>Kayseri'den baskı var gol yok </p></b>
<p>Dakika 32... Felipe Melo, Riera'dan gelen orta kendisine asist oldu. Koşarken topla buluştuğu anda vurduğu nefis kafa şutu gol olunca maçın sonucu ortaya çıktı. Konuk takımın ikinci yarıdaki baskısı neticeyi değiştirmeye yetmeyince Aslan sahadan 3 puanla ayrıldı.</p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1243974), [web.archive.org (arşiv bağlantısı)](http://web.archive.org/web/20120213034028/http://www.zaman.com.tr:80/yazar.do?yazino=1243974)
