# Gezer, tek hatasıyla skora etki yaptı

*Ali Aydın 2011.09.22*

<td class="columnist-detail">
<p>Türk futbolunun tecrübeli hakemlerinden Bünyamin Gezer, dün akşam gösterdiği kırmızı kart dışında başarılıydı. Maç içinde sarı kartı gerektirecek, hatta kırmızı kart beklentisi içine girilebilecek birçok pozisyonda doğru yorumlar yaptı.</p>
<p>
<div id="haberMetinDiv">
<p>82. dakikada G.Saray lehine verdiği penaltı ve kartını kullanmaması doğruydu. Gezer, dünkü maçtaki tek yorum hatasını G.Saray kalecisi Muslera'ya 14. dakikada gösterdiği kırmızı kart ile yaptı. Sarı-Kırmızılı ekibin kalecisi Muslera'nın rakibi Shelton'a yaptığı bir müdahale var. Bu pozisyonda topun yönü kornere doğru gidiyor. Mesafesi kaleden uzak. Top, rakibin kontrolünde değil. Hemen yanı başında Gökhan Zan'ın ve arkasında Tomas Ujfalusi'nin rakibi net bir şekilde karşılama şansı var. Yani kesinlikle bariz gol şansını doğuran hiçbir kriter oluşmamıştı. Belki diyebilirsiniz ki, bu pozisyonda kırmızı kartı bariz gol şansından değil de, şiddetli hareket ya da ciddi faullü bir oyundan dolayı verdi. Burada da kırmızı kart gerektiren bu ihlallerin hiçbirisi doğmadı. Çünkü Muslera, topa uçarak müdahale ediyor gibi gözükse de, niyeti tamamen topa vurmak ve ayakları direkt topa doğru yönlenmiş durumdaydı. Ancak gövde direkt rakibin üstüne düştü. Yani bu pozisyona nereden bakarsanız bakın, hangi pencereden yorumlarsanız yorumlayın her şekilde karşılığı sarı kart ve direkt serbest vuruştu. 
<p>
<p><b>Maçın adamı: Deumi, Aslan'a duvar ördü </b><br/>
Karabükspor'un defansında görev yapan Armand Deumi, Galatasaray forvet elemanlarına sanki tek başına direndi. Kamerunlu futbolcu, Sarı-Kırmızılıların yaptığı her atağı karşılayan isimdi. Başarılı oyuncu, savunma güvenliğinde kale gibi sağlam durdu.
<p><b>Hayal kırıklığı: Selçuk, aynı yolda ilerliyor!
<br/>
</b>Süper Lig'de şu ana kadar oynanan tüm maçlara baktığımızda topla en fazla buluşturulan isim Selçuk İnan, dün akşam da birçok pozisyonu harcadı. Selçuk, hemen hemen hiçbir pozisyonda takım arkadaşlarına gol asisti yapamadı ve koşu yollarına topu bırakamadı.
<p><b>Kırılma noktası: Baros, maçı değiştirdi </b><br/>
Samsunspor maçındaki kırılma anı Milan Baros'un oyundan çıkıp Elmander ve Sercan'ın oyuna girmesiydi. Bu değişiklik G.Saray'a galibiyeti getirmişti. Dün gece tam tersi oldu. Baros, oyuna girer girmez bireysel becerisiyle G.Saray'a penaltı ve 1 puan kazandırdı.
<p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1182431), [web.archive.org (arşiv bağlantısı)](http://web.archive.org/web/20111229101846/http://www.zaman.com.tr:80/yazar.do?yazino=1182431)
