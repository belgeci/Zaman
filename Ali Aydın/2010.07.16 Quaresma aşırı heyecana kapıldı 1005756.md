# Quaresma aşırı heyecana kapıldı

*Ali Aydın 2010.07.16*

<tr><td class="metin" colspan="2" style="padding-top: 20px; padding-left: 5px; ">Beşiktaş'ın bu sezonki flaş transferi Ricardo Quaresma, genelde rakibe pres yapmayı sevmeyen bir oyuncu görüntüsündeydi.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p> Ancak takım oyununa yönelik bir yapısı var. Takımı hücum yerken takip etmeyi pek sevmezken rakibine de kendini unutturabilen bir oyuncu. Topla buluştuğu anda bencil davranmıyor. Ancak ceza alanı içine yapacağı ortalarda son çizgiye inmeyi tercih ettiğinden rakibin defanstaki yerini almasını sağlıyor. Kanatlardan yaptığı ortalarda arkadaşlarına topu aktarmadaki isabet yüzdesi çok az. Bunun da temel nedeni orta yaparken kafası yerde ceza alanı içindeki arkadaşını aramıyor. Kondisyonunu verimli kullanmaya çalışırken özellikle ara pasları almak için hareketlenmiyor. Ancak koşu yollarına giden arkadaşlarını topla buluşturmak için çaba sarf ediyor. Q7, futbolun görsel bir şov olduğunu da göze aldığımızda estetik hareketleriyle izleyenlere zevk veriyor. Yıldız futbolcunun, Beşiktaş formasıyla çıktığı ilk resmi maçında golle buluşmaya ramak kala penaltıyı auta atması stres içinde olduğunu gösteriyor. Rakip zayıf dahi olsa seyirciyle ilk temas, ülke futboluyla ilk buluşma ve bunu bir golle süsleme arzusu bu stresin kaynağı. Bu duygu bazen rahat hareket etmenizi de engelleyebiliyor. Quaresma, penaltı vuruşunda böyle bir ana yakalandı. Şurası muhakkak ki bu oyuncu takıma ve ülkeye alışmaya başladıktan sonra Beşiktaş'a çok şeyler katacak.?
<p><b>Hakemin notu</b>
<p>Rus hakem hata yapmadı
<p>Maçın Rus hakemi İgor Egorov, Beşiktaş'ın tek kale oynadığı maçta bariz bir hata yapmadı. Verdiği penaltı kararı doğruydu. Gösterdiği sarı kartlarda haklıydı. Oyunu kesmemeye özen göstererek başarılı bir müsabakaya imza attı.
<p><b>Hayal kırıklığı</b>
<p>Delgado'ya zaman lazım
<p>Siyah-Beyazlıların orta sahasındaki ismi Matias Delgado, Nihat Kahveci'nin attığı ilk gol pozisyonunda Tabata'ya verdiği estetik pas dışında sahada hiçbir varlık gösteremedi. Arjantinli yıldız, yeni sezona hazır bir görüntü veremedi. 
<p><b>Kırılma anı</b>
<p>Kahveci turla geri döndü!
<p>Yıldız futbolcu Nihat Kahveci'nin 19. dakikada attığı gol her an bekleniyordu. Bu golle beraber Kartal, kendini fazla sıkmadan maçı net şekilde kazanmasını bildi. Bu gol Beşiktaş'a turun yanında Nihat Kahveci'yi de yeniden kazandırdı. </p>
</p></p></p></p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1005756), [web.archive.org (arşiv bağlantısı)](http://web.archive.org/web/20100717191301/http://zaman.com.tr:80/yazar.do?yazino=1005756)
