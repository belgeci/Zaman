# Kassai, hatalarda da standardı tutturdu!

*Ali Aydın 2010.07.08*

<tr><td class="metin" colspan="2" style="padding-top: 20px; padding-left: 5px; ">Macar hakem Victor Kassai, yanlış da olsa standart kararlar verdi. Yani özellikle karşılaşmanın kırılma anındaki vermediği faul pozisyonlarını oyun alanı içinde de çalmadı. Hata mı? Tabii ki hata.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Ancak bir hakemin maç içinde doğru ya da yanlış diye yorumlanacak pozisyonlardaki standardını tutturması önemli. Macar hakem, kırılma anında belirttiğimiz pozisyon dışında bir önemli hatayı da 42. dakikada yaptı. Yardımcısı, bayrak kaldırarak İspanya atağındaki avantajı kesti. Kassai bu pozisyonu da yorumlayamadı. Bunun dışında az düdük çaldı. Pozisyonlara yakındı. Ve hiç kart kullanmayarak da FIFA'nın ve UEFA'nın önümüzdeki sezon uygulamaya koyacağı talimatını sahaya yansıttı. Burada göze çarpan en önemli özellik futbolcuların faul beklentisiyle kendisini yere atmalarına kart çıkarmamaları. Yardımcı hakemler diğer yarı final maçı olan Hollanda-UrUguay maçındaki ofsayt hatalarını yapmamak için adeta garantiye oynadı. Yani 'Şüpheliysen oynat', yerine 'Şüpheliysen bayrağını kaldır' uygulamasını gerçekleştirdi. Bu da belli ki FIFA Hakem Kurulu'nun Hollanda-Uruguay maçından sonraki eleştirileri asgariye indirmek için verilmiş bir talimat olsa gerek. Sonuç olarak dün gece keyifli, hızlı ve seyir zevki olan bir maç izledik. Bir taraf üzüldü, bir taraf sevindi. Bu da şampiyonaların yaşanan vazgeçilmezlerinden bir tanesiydi. Şurası muhakkak ki pazar günü İspanya-Hollanda finali keyifli bir müsabakaya sahne olacak. 
<p>
<p>Maçın adamı: İspanya'nın boğası Puyol
<p>İspanya'nın tecrübeli defans oyuncusu Carles Puyol, Almanya'nın ataklarına adeta tek başına karşı koydu. Panzerlerin disiplini karşısında yılmayan tecrübeli futbolcu, maçın tek golünü de atarak İspanya'yı tarihinde ilk kez finale taşıdı ve büyük sevinç yaşadı. 
<p>Hayal kırıklığı: Boateng'in gücü yetmedi
<p>Almanya'nın Gana asıllı defans oyuncusu Boateng, İspanya'nın özellikle sağdan geliştirdiği ataklarını durdurmakta zorlandı. Hızlı futbolları ve müthiş paslaşmalarıyla alkış alan İspanyol oyuncular karşısında yetersiz kalan Boateng'i hocası ikinci yarıda oyundan aldı.
<p>Kırılma anı: Hakemin kararı dengeleri bozdu
<p>Dakika 45+1... Maç 0-0... İspanyol Sergio Ramos, kendi ceza alanı içerisinde Mesut Özil'e yaptığı hareket hem penaltıyı hem de bariz gol şansından kırmızı kartı gerektiren pozisyondu. Macar hakem, vermediği bu kararla maçın dengesini ve skorunu altüst etti.</p>
</p></p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1003661), [web.archive.org (arşiv bağlantısı)](http://web.archive.org/web/20100709023756/http://zaman.com.tr:80/yazar.do?yazino=1003661)
