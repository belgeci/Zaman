# Kalkavan, tecrübesizliğine yenik düştü

*Ali Aydın 2012.04.07*

<td class="columnist-detail">
<p>Genç ve umut vaat eden hakemlerin başında gelen Mete Kalkavan, dün gece maçın skoruna göre sonuca etki eden bir hata yapmazken yanlış kararlara da imza attı.</p>
<p>
<div id="haberMetinDiv">
<p>Örneğin Egemen'in ikinci sarı kartı gösterilmeyebilirdi. Kalkavan, kumaşı iyi bir hakem. Maç aldıkça tecrübe kazanacak ve verdiği kararlarda isabet oranı yükselecek. Ancak kendisini açık bir şekilde topa vurarak ya da el-kol hareketleriyle otoritesini zaafa uğratan, rencide eden hareketlere kayıtsız kalmamalı. Bu kararları net bir şekilde çabuk olarak kartları ile cezalandırmalıdır. 43. dakikada İbrahim Toraman'ın attığı golü iptal kararı doğruydu. Bu pozisyonda Toraman, rakibi İlhan Parlak'ı çekiyor. 69. dakikada Almeida'nın kırmızı kartı doğruydu. Portekizli futbolcu, bu pozisyonda Karabüksporlu Jahiç'e kasti bir şekilde dirsek atıyor. 84. dakikada Egemen'in ikinci sarı kartı gösterilmeyebilirdi. Ama bu kararı hakeme Egemen verdirtti. Çünkü eğer sarı kartın varsa rakibin arkası sana dönükse böylesine bir hamle yapmaman gerekir. Hakemi kart göstertmeye zorlarsın ki, şimdilik tecrübesiz olan Kalkavan, ikinci sarı kartı çıkartmak zorunda kaldı. 49. dakikada da Rüştü degaj yapacakken Ragued'in araya girip topu çalmak istemesinden verilen serbest vuruş ve kart kullanılmaması doğruydu. 
<p><b>Maçın adamı
<p>Fernandes, yine topunu oynadı.</p></b>
<p>Beşiktaş'ın son haftalarda ayakta kalan tek futbolcusu Manuel Fernandes, dün gece de takımının en etkili ismiydi. Filip Holosko'ya asist yapan Fernandes, aynı zamanda gününde olmayan Siyah-Beyazlı ekibin orta sahasının en çalışkan oyuncusuydu.
<p>
<p><b>Hayal kırıklığı
<p>Almedia'ya hiç yakışmadı.</p></b>
<p>Hiç anlaşılır gibi değil. Bir futbolcunun durup dururken rakibine kasti olarak dirsek atması Avrupalı dediğimiz Almeida gibi bir oyuncuya hiç yakışmadı. Karabüksporlu Sanel Jahiç'in burnu kırılsa vicdani olarak da nasıl bir hesap verecekti merak ediyoruz doğrusu.
<p><b>Kırılma noktası
<p>Kırmızı kartlar hesapta yoktu.</p></b>
<p>69. dakikada skor 1-1 iken Hugo Almeida'nın anlaşılmaz bir şekilde dirsek atması ve akabinde kırmızı kart görmesi takımını 10 kişi bırakırken bu defa 84. dakikada Egemen'in de ikinci sarı karttan oyun dışı kalmasıyla dengeler altüst oldu. Maçın gidişatı birden değişti.
<p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1270021), [web.archive.org (arşiv bağlantısı)](http://web.archive.org/web/20120414085531/http://www.zaman.com.tr:80/yazar.do?yazino=1270021)
