# Maç, Aydınus'a sıkıntı yaşatmadı!

*Ali Aydın 2011.10.03*

<td class="columnist-detail">
<p>FIFA kokartlı hakemlerimizden Fırat Aydınus, maçın hemen başında 2-0'a gelen oyunda zorlanmadan bir maç yönetti.</p>
<p>
<div id="haberMetinDiv">
<p>Aydınus, teknik kararlarında başarılıydı. Ancak var olan otoritesini dünkü maçta sarı kartlarla göstermek istemesi kendisi için eksiydi. Gösterdiği 5 sarı kartın 3 tanesi gereksizdi. Örneğin, 83. dakikada verdiği doğru penaltıda Aydın'a Baros'a yaptığı hareketten dolayı gösterdiği sarı kart hatalıydı. Çünkü her faul, sarı kartı gerektirmez. Kaldı ki, bu pozisyonda bariz gol şansından dolayı kırmızı kartını çıkartsa idi, en azından bu eleştiriyi almazdı. 86'da Colin Kazım sarı kart gördü. Hemen peşinden Kazım, kendisinin yanında hakem otoritesini sarsıcı el-kol hareketi yaptı. Aydınus, burada ikinci sarı kartı gösterecekti, ne olduysa vazgeçti. Kaldı ki, benzer pozisyonda Baros'un itirazına sarı kartı hemen çıkarttı. Eğer ikinci sarı kartı gösteremeyeceksen ilk sarı kartı da göstermeyeceksin. Diğer bir örnek ise; Ediz rakibi Baros'u sırtı kaleye dönükken çekti, bıraktı. Faul doğru, ancak Ediz sarı kart gördü. Benzer bir pozisyonda aynı hareketi maraton tribününün yanında Kazım, Rajnoch'a yaptı ve kart görmedi. O zaman adaletli olmak ve her takıma eşit kararlar vermek gerekir. 
<p><b>Maçın adamı</b>
<p>Melo, yine başrolde
<p>Attığı gollerle Sarı-Kırmızılı takımın puan kazanmasında önemli rol oynayan Felipe Melo, dün akşam fileleri sarsamasa da orta alandaki çalışkanlığıyla öne çıkan isim oldu. Brezilyalı yıldız, hem hücumda hem de rakibin ataklarını kesmekte başarılıydı. 
<p>
<p><b>Hayal kırıklığı</b>
<p>Hürriyet de çare değil
<p>Bu sezon yönetim içinde yaşanan kriz sebebiyle zor günlerden geçen ve önemli oyuncularını kaybeden Ankaragücü, güçlü Galatasaray'a karşı kafa tutmaya çalıştı. Elinde kalan tek yıldızı Hürriyet de dün gece çok kötü günündeydi.
<p>
<p><b>Kırılma noktası</b>
<p>Rajnoch'tan kafa golü
<p>Ankaragücü'nde kriz devam etse de mücadeleci bir takım. Rajnoch'un kendi kalesine attığı gol Başkent ekibinin gardını erken düşürdü. Arkasından Colin Kazım'ın ikinci sayısını filelerinde gören Ankara takımı, bu dakikadan sonra mücadeleyi de bıraktı.</p></p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1186342), [web.archive.org (arşiv bağlantısı)](http://web.archive.org/web/20111213101848/http://zaman.com.tr/yazar.do?yazino=1186342)
