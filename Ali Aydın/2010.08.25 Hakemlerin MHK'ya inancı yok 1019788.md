# Hakemlerin MHK'ya inancı yok

*Ali Aydın 2010.08.25*

<tr><td class="metin" colspan="2" style="padding-top: 20px; padding-left: 5px; ">18 takımlı Spor Toto Süper Lig'de, ilk hafta 16, ikinci hafta 18 gol atıldı. İlk hafta maç başı gol ortalaması 0,9, ikinci hafta 1. İlk iki haftada Fenerbahçe'nin oynadığı maçlarda atılan gol toplamı 9, Trabzonspor'un 7. Şimdi bu ikilinin maçlarını ligden çıkartalım.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>16 takımın 1. haftada attığı gol sayısı 10, ikinci hafta 13. Bu da ilk hafta maç başı gol ortalamasını 0,9'dan, 0,6'ya, ikinci hafta ise 1'den 0,8'e düşürüyor. Yukarıdaki tablo, Bordo-Mavililer ile Sarı-Lacivertlilerin önemini ortaya koyuyor. Hal böyle olunca da pazartesi akşamı Avni Aker'de, müthiş bir mücadeleye tanık olduk. Yenenin de yenilenin de kaybetmediği, futbol ve marka değeri adına tavan yapan bir 90 dakika. Şenol Güneş ve Aykut Kocaman'a, futbolu köreltmeyip, puan puandır anlayışına prim tanımadıkları için teşekkür etmek gerekiyor.
<p> Bank Asya Birinci Lig de buhafta başladı. Adanaspor ile Mersin İdman Yurdu arasında cuma günü açılış maçı oynandı. Kendini bilmez bir kişi rakip taraftara maytap atıyor. Havada uçan taşlar, mahvolan 850 koltuk, tuvaletlerin perişan edilmesi, kırılan kapılar... Bu maç sonrası en çarpıcı ve en düşündürücü açıklama Federasyon Başkanı Sayın Mahmut Özgener'den geldi: "Tribünde şiddet yapan insanların, çok caydırıcı şekilde cezalandırılmasını istiyoruz. Amaç, şiddeti gerçekleştirenleri cezalandırarak, potansiyel tehlikeyi kökten engellemek olmalı." TFF Başkanı ya yapmak istediği; ancak aşamadığı bazı kurum ve kuruluşları şikayet ediyor ya da takiye yapıyor. Yaklaşık 3 yıldan bu yana, hiçbir başkanın görmediği ve göremeyeceği mecburi destek arkasındayken, tribün şiddetini önleyici yasaları ve devamında uygulamayı yürürlüğe koyamıyor! Yürürlükte sporda şiddet yasası var. Gözaltına alınıp, soruşturma geçirdikten sonra tutuklanan var mı? Yok. Çünkü kulüpler, taraftarından korktuğu için onların tutuklanmasını istemiyor. O zaman Federasyon, maçta görev yapan temsilcileri vasıtasıyla, konuya direkt müdahil olup, şikayetçi pozisyonu alabilir, almalıdır.
<p> Merkez Hakem Kurulu (MHK) ise yanlış üstüne yanlış yapmayı alışkanlık haline getirdi. Oğuz Sarvan ve Yüksel Okçuoğlu, hakemliğin yöneticilik kısmında başarılı değil. Askerden yeni gelen, tecrübe kazanmaya başlayan Abdullah Yılmaz'ı Galatasaray-Bursaspor gibi zorluk derecesi yüksek bir maça atayarak hem hakemi hem de kendilerini eleştiri oklarının hedefine yerleştirdiler. Beşiktaş-İstanbul Büyükşehir Belediyespor mücadelesinde de sonuca etki eden iki karar, hakemin yorumlamasının ne kadar önemli olduğunu gözler önüne seriyor. Büyük hatalar yapan Abdullah Yılmaz'ın maçtan kopmasına en büyük sebep ise Volkan Şen'e gösteremediği ikinci sarı kart. Peki Volkan Şen'in pozisyonunda, yardımcısı ve 4. hakemi Yılmaz'ı kulaklıkla uyardılar mı? Eğer bu noktada itiraz geldiyse ve Yılmaz bunu kaale almıyorsa zaten MHK talimatları açısından düdük çalmaması gerekir. Tersi bir durumda yardımcının ve 4. hakemin düdüğünü asması lazım. Ama uyaran yardımcı ve 4. hakemin, "Hakemin kararına neden karışıyorsun?" diyen ve kendilerini cezaya sevk eden MHK'ya inancı yok.
<p> Geçen sezonki Fenerbahçe'nin kaybettiği İstanbul Büyükşehir Belediyespor maçını hatırlayalım. Fırat Aydınus, Güiza'nın pozisyonunda bariz gol şansını değerlendirmemişti. Tıpkı Beşiktaş maçında olduğu gibi Belediyesporlu futbolcuya bariz gol şansından kırmızı kart yorumu yapması gerekirken, sarı kartla yetinmişti. Elbette Aydınus bu maçlara çıkacak. Ancak hemen değil. Bu hem hakeme, hem takıma karşı haksızlık olur ve oldu da. Yöneticilik zor iştir. MHK iki haftada elindeki önemli hakemleri kendi hatalı atamaları sonucu 3-5 haftalığına kaybetti. Bu isimlere maç vermeye başladıktan sonra bile en azından bu sezon hata yaptıkları takımların maçlarına muhtemelen atayamayacaklar.
<p> MHK'ya bir tavsiye. İlk 2 haftayı unutup, bir açıklama yaparak hakemler için spor kamuoyundan anlayış beklediklerini söylesinler. Buna zaten yabancı değiller. Herkesin bu isteğe saygılı olacağı kanaatindeyim. Böylelikle hiçbir hakeme travma yaşatmadan hemen bir seminer yaparak, kendilerine güven aşılasınlar. Kabullenilebilir ve sıcak bir adım olur.</p>
</p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1019788), [web.archive.org (arşiv bağlantısı)](http://web.archive.org/web/20100831040240/http://www.zaman.com.tr:80/yazar.do?yazino=1019788)
