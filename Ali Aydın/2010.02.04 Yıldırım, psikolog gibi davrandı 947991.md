# Yıldırım, psikolog gibi davrandı

*Ali Aydın 2010.02.04*

<tr><td class="metin" colspan="2" style="padding-top: 20px; padding-left: 5px; ">FIFA'da ikinci kategoriye yükselen Bülent Yıldırım, futbolcuların iyi niyetli oluşunun da etkisiyle iyi bir maç yönetti. Her şeyden önce iyi yer aldı. Doğru zamanlarda, doğru yerlerde bulundu.</td></tr><tr><td class="metin" colspan="2" style="padding-top: 20px; padding-left: 5px; "><p><p>Pozisyon yorumlarında çoğu kez başarılıydı. Otoritesini sahaya yansıttı. Yıldırım'ın futbolcularla üst düzey ve seviyeli bir iletişim kurması ve bunu beden diliyle de bütünleştirmesi örnekti. Özellikle 14. dakikada Djiehoua haklı olarak yanlış taç kararı verilmesine sinirlendi. Bu futbolcuyu bir psikolog gibi o kadar güzel kontrol altına alıp yatıştırdı ki, sanki Avrupai bir hakem seyreder gibiydik. Direkt ve endirekt vuruşları doğru yorumladı. Gösterdiği 3 sarı kartta da haklıydı. Özellikle çoğu hakemin penaltı beklentisiyle kendini yere atan futbolculara sarı kart çıkarmadığı pozisyonda Dos Santos'u sarı kartla cezalandırdı. Bu davranışıyla hakemlere böylesine pozisyonlarda kartına başvurması gerektiğini hatırlattı. Bülent Yıldırım, alkışı hak etti.
<p> 1 No'lu Yardımcı Hakem Cem Satman: Genelde başarılı bir maç yönetti. Ancak önündeki bir pozisyonda açısını genişletmediğinden yanlış bir taç kararına imza attı. Ancak Necati Ateş'in attığı goldeki devam kararı doğruydu.
<p> 2 No'lu Yardımcı Hakem Volkan Narinç: Narinç, başarılı bir müsabakaya imza attı. Özellikle elle oynamalarda hakemine yardımı yerindeydi. Pozisyon yorumlamaları yerindeydi.?
<p><b>Maçın adamı: Necati, Antalya'yı ateşledi
</b><br/>
G.Saray'ın eski futbolcusu dün akşam hem defansta hem de hücumda çok etkiliydi. Pozisyon üretmedeki becerisi ve attığı golle takımına galibiyeti getiren isim oldu. Tita ve Djiehoua ile birlikte görev yaptığı ileri uçta rakip savunma oyuncularını çok hırpaladı.
<p><b>Hayal kırıklığı: Dos Santos, Cim Bom'a alışamadı <br/>
</b>Galatasaray, Milan Baros, Kewell, Nonda ve Keita gibi etkili gol silahlarından yoksundu. Yeni transfer Jo'nun ilk yarıda sakatlanması sonucu forma şansı bulan Meksikalı yıldız Dos Santos, beklentileri boşa çıkardı. Topla buluştuğu tüm pozisyonlarda başarısızdı. 
<p><b>Kırılma anı: Maç, 40. dakikada koptu
<br/>
</b>Dakika 40... Skor 1-1. Topla buluşan Necati Ateş, yılların verdiği tecrübeyle öylesine bir vuruş yaptı ki; hem taraftarlarını sevindirdi hem de galibiyeti getirdi. Bu dakikadan sonra Galatasaray deplasmanda oynamanın dezavantajıyla fazla üretken olamadı.
<br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=947991), [web.archive.org (arşiv bağlantısı)](http://web.archive.org/web/20100206043747/http://zaman.com.tr:80/yazar.do?yazino=947991)
