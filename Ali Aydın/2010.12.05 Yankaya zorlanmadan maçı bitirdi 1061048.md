# Yankaya zorlanmadan maçı bitirdi

*Ali Aydın 2010.12.05*

<td class="columnist-detail">
<p>Karşılaşmanın hakemi Özgür Yankaya, çok rahat ve az pozisyonu olan karşılaşmayı kolay şekilde yönetti.</p>
<p>
<div id="haberMetinDiv">
<p>Yankaya, maçın genelinde fazla düdük çalmayarak oyuna tempo kazandırmasını bildi. Maç içindeki gösterdiği sarı kartında haklıydı. Birçok pozisyonda doğru yorumlar yaptı ve yerinde kararlar verdi. Yankaya'nın, avantajları doğru uygulayarak özellikle tabanla yapılan müdahalelerde endirekt vuruş yorumları doğruydu. İyi yerler aldı. Bunun sonucunda da doğru karar verme yüzdesini artırdı. Maçın başında ve ilk yarının sonunda gelen iki gol oyunu rahatlatırken futbolcuların da maçın sonucunu kabullenmesine yol açtı. Bu da doğal olarak maçta az pozisyon yaşanmasına ve maçın seyir zevkinin de düşmesine yol açtı. Dünkü karşılaşmada özellikle Kasımpaşalı Yekta'nın kaçırdığı pozisyonlar gol olsaydı dünkü maç bu sene belki de en gollü karşılaşma olmaya adaydı. Sonuçta her ne şekilde olursa olsun G.Saray hak ettiği bir galibiyet elde etti. Bu arada ligde son sırada olan Kasımpaşa da oynadığı bu futbolla ligde ne kadar tutunabilir merak konusu.
<p><b>1 No'lu Yardımcı Hakem Selçuk Kaya: </b>Tecrübeli yardımcı hakem Selçuk Kaya, dün akşam başarılı bir performansa imza attı.
<p><b>2 No'lu Yardımcı Hakem Muhittin Gürses:</b> Önceki maçlarına nazaran toparlanmış gözüken Muhittin Gürses, 
dün akşamı hata yapmadan kapatmasını bildi.<p><b>Maçın adamı: Kewell mükemmeldi
<br/>
</b>Ligde yaşadığı puan kayıplarıyla neredeyse küme düşme hattına yaklaşan Galatasaray, Kasımpaşa galibiyetiyle rahat bir nefes aldı. Cim Bom'a ihtiyacı olan 3 puanı Harry Kewell'ın mükemmel futbolu getirdi. Bir de gol kaydeden tecrübeli futbolcu, oyunda kaldığı süre içinde takımına hücum hattında etkinlik kazandırdı.
<p><b>Hayal kırıklığı: Gollerde hatası vardı
<br/>
</b>Ligde bir türlü beklenen istikrarı yakalayamayan Kasımpaşaspor, dün gece mevcut gücünün üzerine çıkmayı başaramadı. Özellikle defansta büyük hatalar yapan Kasımpaşa'da Barış Başdaş takımının en performanssız ismi olarak dikkat çekti. G.Saray'ın attığı gollerdeki hatalarıyla mağlubiyete zemin hazırladı.
<p><b>Kırılma anı: Yekta'nın kaçırdığı gol
<br/>
</b>Dakika 43... G.Saray 1-0 önde... Yekta'nın, çok müsait pozisyonda aşırtma vuruşu üstten auta gitti. Bu pozisyondan sonra gelişen atakta Sarı-Kırmızılı takım ikinci golünü buldu. Farkın ikiye çıkması Cim Bom için moral olurken, Kasımpaşalı futbolcuların motivasyonunu bozdu. Aslan maçı farklı şekilde kazanmasını bildi</p></p></p></p></p></p></div>
</p>
<a href="http://web.archive.org/web/20110104110229/mailto:aliaydin@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1061048), [web.archive.org (arşiv bağlantısı)](http://web.archive.org/web/20110104110229/http://www.zaman.com.tr/yazar.do?yazino=1061048)
