# Özkalfa oyunu kesmemeye özen gösterdi

*Ali Aydın 2012.04.01*

<td class="columnist-detail">
<p>Karşılaşmanın FIFA kokartlı hakemi Tolga Özkalfa, başarılı bir gecesindeydi.</p>
<p>
<div id="haberMetinDiv">
<p> Özkalfa, maç içi yaptığı yorumlarla oyunu kontrolüne almasını bildi. İki takımın iyi niyetli futbolu önemli ve çözülmesi zor pozisyona yakalanmamasına neden oldu. Oyunu kesmemeye özen gösteren Özkalfa, böylece topun oyunda fazla kalmasını da sağladı. Maç içinde oluşan özellikle gizli faulleri iyi süzen Özkalfa, böylesine pozisyonlarda başarılıydı. Pozisyon gereği rakiplerin bileğe temaslarındaki niyeti iyi süzen Özkalfa, bir pozisyon dışında böylesine pozisyonlarda verdiği kararlarda da isabet kaydetti. 71. dakikada Ordusporlu Hakan Özmert, sarı kart gördüğü pozisyonda Engin Baytar'ın bileğine bilerek bastı. Bu pozisyonda Hakan, kırmızı görebilirdi. 25. dakikada Necati Ateş'in penaltı beklediği pozisyonda Ordusporlu Ali Çamdalı'nın teması yoktu. Devam kararı doğruydu. 74'te Necati'nin attığı ve ofsayt diye iptal edilen gol kararı doğruydu. Yardımcı hakemler Serkan Gençerler ve Ekrem Kan, sorumluluk alanındaki bölgelerde başarılıydı. Bu arada Ordusporlu Yalçın ve Dalmat'ın maç içinde birbirleriyle tartışmaları şık gözükmedi. Bu moral bozukluğu hemen üç dakika sonra Sabri'den gol yemeye neden oldu. Daha önceki maçlarda Culio ile Gosso birbirleriyle tartışmıştı. Demek ki, biraz dikkat edilmesi gerekiyor. 
<p><b>Maçın adamı
<p>Gecenin yıldızı Melo. </p></b>
<p>Galatasaray'ın orta alandaki başarılı futbolcusu Felipe Melo, dün akşamki maçta grafiğini daha da yükseltti. Yıldız oyuncunun, özellikle orta alanda gösterdiği büyük çaba ve gayret takımına büyük katkı sağladı. İsabetli paslarıyla da Sarı-Kırmızılı takımı ayakta tutanların başında geldi.
<p><b>Hayal kırıklığı
<p>Javito, sahada gezindi. </p></b>
<p>Orduspor'un gol ayaklarından Javito, hücum bölgesinde takımına hiçbir katkı sağlayamadı. İspanyol futbolcu, topla buluştuğu anlarda da var olan becerisini sahaya yansıtamayınca takımı yenilgiden kurtulamadı. Başarılı oyuncu, Mor-Beyazlıların en etkisiz ismi olarak dikkat çekti.
<p><b>Kırılma noktası
<p>Necati stresten kurtardı. 
<p></p></p></b>Dakika 7... Galatasaray'ın golcü futbolcusu Necati Ateş, transfer edildikten sonra Türk Telekom Arena'da gol atamama sendromunu yaklaşık 25 metreden attığı nefis şutla kırdı. Sarı-Kırmızılı oyuncunun erken gelen bu sayısı stres içindeki Galatasaray'ı rahatlattı.
<p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1266999), [web.archive.org (arşiv bağlantısı)](http://web.archive.org/web/20120414085223/http://www.zaman.com.tr:80/yazar.do?yazino=1266999)
