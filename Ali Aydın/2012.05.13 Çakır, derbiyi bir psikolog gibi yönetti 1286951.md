# Çakır, derbiyi bir psikolog gibi yönetti

*Ali Aydın 2012.05.13*

<td class="columnist-detail">
<p>Kimse kartların fazla çıktığına ve kırmızı kartların da bol olduğuna aldanmasın.</p>
<p>
<div id="haberMetinDiv">
<p>Gösterilen tüm sarı kartlar doğruydu. Türk hakemliğinin son zamanlardaki en önemli ismi Cüneyt Çakır, sahada tam bir psikolog gibiydi. Problemli olan anlarda verdiği akılcı kararlarla maçı kontrol altına almasını bildi. Oyunun sertleştiği bölümlerde akılcı çözümler üretti. Bu çözümlerde de futbolcuların oyunu germelerini önledi. Maçın hemen başında Eboue'nin Emre Belözoğlu'na yaptığı harekette sarı kart göstermeliydi. Bunun dışında fazla eleştirilebilecek bir pozisyona yakalanmadı.
<p>7. dakikada Semih Şentürk'ün attığı golde, iptal kararı doğruydu. Kurallara göre kaleciler degaj yapmak için topu elinden çıkartıp ayakla topa vurana kadar ya da top yere değene kadar top kalecinin kontrolündedir. Bu pozisyonda dikkat ederseniz, Muslera tarafından elden bırakıldığında top yere değdi. Ancak topun yere değmesiyle Muslera'nın elinden çıktığı bölümde Semih Şentürk araya girmiş, degajın sağlıklı bir şekilde yapılmasını engellemişti. İşte bu düdük bunun için çalındı. 9. dakikada Dia'nın Hakan Balta'nın kaval kemiğine bir teması var. Burada da devam kararı doğruydu. Çünkü top ortada ve her iki futbolcunun da topa sahip olma şansı vardı. Ujfalusi'nin gördüğü her iki sarı kart da doğruydu. Ancak Dia'nın gördüğü ikinci sarı kart tamamıyla yardımcı hakem Bahattin Duran'ın işgüzarlığından dolayı çıktı. Bu pozisyonda Dia'nın Hakan Balta'ya hiçbir şekilde faulü yoktu. Dia da buna sinirlenince topa vurdu ve ikinci sarı kartı gördü. Her ne şekilde olursa olsun, bu sezon Süper Lig'de mücadele veren tüm takımları yaşattıkları heyecandan dolayı kutlamak gerekir. 
<p><b>Maçın adamı
<p>Muslera, kalesinde dev kesildi
<p></p></p></b>Şampiyon olması için Kadıköy'den 1 puan bile çıkarması yeterli olan G.Saray, bu hedefine ulaşırken Sarı-Kırmızılıların elde ettiği başarıda kaleci Muslera'nın payı büyüktü. Soğukkanlı tavırları ile savunmasına güven veren Muslera, özellikle 62'de Semih Şentürk'ün kafa şutunu müthiş bir refleksle kurtararak takımını ayakta tuttu.
<p><b>Hayal kırıklığı
<p>Cristian, bu defa cepten yedi
<p></p></p></b>Bu sezon Fenerbahçe'nin en istikrarlı oyuncularından biri olan Cristian Baroni, fazla konsantrasyondan olsa gerek dün geceki şampiyonluk mücadelesinde vasat futbolunu bile yakalayamayan isimdi. Takımını birçok maçta attığı kritik gollerle sırtlayan Sambacı, kendisine güvenenleri hayal kırıklığına uğrattı.
<p><b>Kırılma anı
<p>Semih Şentürk'ün şansı yoktu
<p></p></p></b>Dakika 62... Gol için yüklenen Fenerbahçe, bu dakikada etkili geldi. Galatasaray ceza alanına ortalanan topta Yobo kafayla ön direkte bekleyen Semih Şentürk'e indirdi. Tecrübeli futbolcunun yakın mesafeden kafa vuruşunu kaleci Muslera, mükemmel bir refleksle kurtararak mutlak bir gol pozisyonunu bertaraf etmeyi başardı.
<p></p></p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1286951), [web.archive.org (arşiv bağlantısı)](http://web.archive.org/web/20120704123944/http://www.zaman.com.tr:80/yazar.do?yazino=1286951)
