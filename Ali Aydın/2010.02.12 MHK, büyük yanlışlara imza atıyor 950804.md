# MHK, büyük yanlışlara imza atıyor

*Ali Aydın 2010.02.12*

<tr><td class="metin" colspan="2" style="padding-top: 20px; padding-left: 5px; ">MHK'ya sesleniyorum. Bazı isimlerin bazı takımlarla barıştırılması adına yanlış hamleler yapmayacaksın. Büyükşehir Belediye-Trabzon kupa maçının ilk ayağını anımsayın. Tam 17 sarı kart ve hiç kırmızı kart yok.</td></tr><tr><td class="metin" colspan="2" style="padding-top: 20px; padding-left: 5px; "><p>Şimdi dün geceye gelelim. Cüneyt Çakır, gizli faulleri iyi süzdü. Ama açık elle oynamaları bazen gördü ve doğru yorumlamadı. Dakika 18... Iglesias'ın golünde ofsayt yok. Çünkü toptan gerideydi. Dakika 31... Penaltı, tekrarı ve gol kararı doğru. Dakika 64... Turgay'ın golü temiz. 90+1'de Güiza'nın golü de öyle. Buraya kadar tamam.
<p> Dakika 58... Maç 2-0. F.Bahçe ceza alanındaki kafa topu mücadelesinde Deniz Barış ve rakibi var. İki futbolcu yere inerken Deniz'in siyah eldivenli sol eli fizik kuralları gereği yere doğru düşmesi gerekiyordu. Ancak topa bilinçli bir şekilde vurdu. Net bir penaltı 'es' geçildi. Dakika 43... 30. dakikadaki penaltı pozisyonunda sarı kart gören Bilica -ki bu kart gereksizdi- 43'te oyun durduğu anda hakemin gözü önünde topu tekmeledi. Her ne olursa olsun sarı kart gerekiyordu. Dolayısıyla Cüneyt Çakır kırmızıyı çıkartmadı. Dakika 45+1... 
<p> 37. dakikada sarı kart gören Bursasporlu Turgay hücum bölgesinde rakibiyle bire bir kalacağı anda topu eliyle düzeltiyor. Hakem düdüğü çalıyor, ancak ikinci sarı kartına başvurmuyor. Dakika 73... 56'da rakip için sarı isteyen Santos'a faul yapıldığı gerçekçesiyle direkt vuruş kararı çıkıyor. Santos yine aynı tavırda. Ancak yine kart yok. 
<p> Şimdi sormak lazım; Trabzonspor maçında 17 sarıya rağmen ikinci kartlar gelmiyor. Dün de sarı kartı olan isimlere her nedense ikinci sarı bir türlü gösterilmiyor... 
<p><b>Maçın adamı</b>
<p>İvankov kaleciden öte biri
<p>Bursaspor'un Bulgar kalecisi İvankov, penaltıdan attığı bir gol ve özellikle maçın başındaki iki kritik kurtarışıyla maça damgasını vurdu. Tecrübeli file bekçisinin bu sevinci uzatma dakikalarında yediği şanssız golle kursağında kaldı. Dün gece alkışı en çok hak eden isimdi. 
<p><b>Hayal kırıklığı</b>
<p>Gökhan şansını değerlendiremedi
<p>F.Bahçe'ye geldiği günden bu yana ilk defa ilk 11 şansı yakaladı. 13. dakikada kaleci İvankov'la karşı karşıya kaldı. Golü atabilse maçı kopartacaktı. Formasını sağlama alacağı bir fırsatı cömertçe harcadı. Oyunda kaldığı süre boyunca da sahada sürekli gezindi durdu.
<p><b>Kırılma anı</b>
<p>Yarı finali Güiza getirdi
<p>İlk maç 3-0... 15'er dakikalık uzatmaların beklendiği anda tecrübeli golcü Güiza sahne aldı. Bireysel becerisini yarı finalle bütünleştiren vuruşu yaptı ve İvankov'u mağlup etmeyi başardı. O ana kadar yokları oynamasına rağmen Sarı-Lacivertlilere yarı final kapısını açtı.<br/></p></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=950804), [web.archive.org (arşiv bağlantısı)](http://web.archive.org/web/20100228081813/http://www.zaman.com.tr:80/yazar.do?yazino=950804)
