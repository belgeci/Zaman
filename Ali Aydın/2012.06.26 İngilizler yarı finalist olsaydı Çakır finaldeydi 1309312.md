# İngilizler yarı finalist olsaydı Çakır finaldeydi

*Ali Aydın 2012.06.26*

<td class="columnist-detail">
<p>2012 Avrupa Futbol Şampiyonası'nda, biri dördüncü hakem olmak üzere 3 maçta görev alan Cüneyt Çakır, İspanya ile Portekiz arasındaki yarı final maçını yönetecek.</p>
<p>
<div id="haberMetinDiv">
<p>Şüphesiz bu gelişme, Türk futbol hakemliği tarihinin en önemli başarısı. A Milli Futbol Takımı'mızın dünya ve Avrupa üçüncülüğünün ardından, futbolun içerisindeki en önemli müesseselerden biri olan hakemlik camiası da bembeyaz bir sayfa açtı. Yani Türk hakemliği, dün itibarıyla Avrupa'nın ilk üçü arasında yer aldı. Cümlelerin üzerinde özellikle vurguladığımız 'ilk üç' kelimesinin önemi büyük. Ulaşılması kolay değil; Çakır atandığı yarı finalle Avrupa'nın da ilk üç hakemi arasına girdi.
<p>FIFA kokartlı hakemimiz bunu fazlasıyla hak etti. Şu ana kadar oynanan maçların ön plana çıkan ismi Cüneyt Çakır ve ekibiydi. Burada iddialı söylemlerde bulunmak istiyorum. Çeyrek finalde İngiltere'nin İtalya'ya penaltılarla elenmesi sonrası yarı final ve finalde boy gösterecek hakemlerin planlamasında değişiklik olduğu düşüncesindeyim. UEFA Hakem Komitesi Başkanı Pierluigi Collina ve ekibi, kanaatimce listeyi revize etti. Eğer yarı finale İtalyanlar yerine İngilizler çıksaydı Cüneyt Çakır'ın yeri bana göre net bir şekilde final maçıydı. Ayrıca Cüneyt Çakır'ın 36 yaşında olması da bunu olumsuz yönde etkilemiş olabilir. Çünkü turnuvada kalan diğer iki hakem İtalyan ve İngiliz, ayrıca 44 yaşın tecrübesine sahipler. Bence tüm bu sebeplerden dolayı Cüneyt Çakır, hak ettiği finalden oldu.
<p>Özetle; Cüneyt Çakır, Türk hakemliğine çağ atlatan, tarihî ve çok önemli bir başarıya imza attı. Bu noktada yardımcılıklarını üstlenen Bahattin Duran, Tarık Ongun, Bülent Yıldırım, Hüseyin Göçek ve Mustafa Emre Eyisoy'u da tebrik ediyoruz. Dolayısıyla futbolumuzda, A Milli Takımı'mız dışında kendi özel alanında Türk hakemlerine ikinci büyük pencereyi açtı. Bundan sonraki süreçte Türk hakemlerini çok eleştiren teknik adamlarımızı da Avrupa'da üst düzey bir takımın başında görmek isteriz... </p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1309312), [web.archive.org (arşiv bağlantısı)](http://web.archive.org/web/20120628225621/http://www.zaman.com.tr:80/yazar.do?yazino=1309312)
