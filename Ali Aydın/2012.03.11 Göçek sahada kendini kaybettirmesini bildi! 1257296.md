# Göçek sahada kendini kaybettirmesini bildi!

*Ali Aydın 2012.03.11*

<td class="columnist-detail">
<p>Karşılaşmanın FIFA kokartlı hakemi Hüseyin Göçek, dün gece oldukça başarılıydı.</p>
<p>
<div id="haberMetinDiv">
<p>Göçek, diğer müsabakalarına nazaran kendini sahada kaybettirmesini bildi. Mücadelenin sıkışan bölümlerinde avantajlara azami özen göstererek futbolcuların sinirlenmelerini önledi. Gösterdiği sarı kartlar doğru ve yerindeydi. Çok koşarak iyi yerler alınca doğru kararlardaki isabet oranını artırdı. Mücadelenin 16. dakikasında Kulusiç'in sarı kart gördüğü pozisyonda 'Bariz gol şansı var mıydı?' diye düşünülebilir. Bu pozisyonda Kulusiç, Necati Ateş'e faul yaptığında Sarı-Kırmızılı futbolcu topa sahip değildi. Meşin yuvarlağın hızı bu şansı, Gençlerbirliği'nden Ergün Teber'e de vermişti. Bundan dolayı bu pozisyon bariz gol şansı kriterleri içinde olan bir pozisyon değildi. Yani sarı kart doğruydu. Özellikle yardımcı hakemler Orkun Aktaş ve Kemal Yılmaz, son derece başarılıydılar. Lider Galatasaray, bu galibiyetle zirvedeki yerini korumaya devam etti. Son haftalarda hem puan kazanması hem de görsellik açısından üst seviyelere çıktı. Bu da Sarı-Kırmızılı taraftarları mutlu etti. Bu arada haftaya oynanacak Fenerbahçe-Galatasaray derbisi, bu sezonun önemli maçı gibi gözüküyor. Her iki takımın üst düzey form grafiği yakalaması, gollü ve zevkli bir karşılaşma olacağının sinyallerini veriyor.
<p><b>Maçın adamı
<p>Gecenin yıldızı Selçuk</p></b>
<p>Galatasaray'ın orta alandaki başarılı ismi Selçuk İnan, dün gece attığı mükemmel frikik golünün yanı sıra üstün performansıyla maça damgasını vurdu. Arkadaşlarına güven veren Sarı-Kırmızılı futbolcu, attığı kritik paslarla takımının hücumuna da büyük destek verdi.
<p><b>Hayal kırıklığı
<p>Tum, Arena'da sönük kaldı </p></b>
<p>Gençlerbirliği'nin Kamerunlu futbolcusu Herve Tum, Türk Telekom Arena'da takımına hiç katkı sağlayamadı. Başkent ekibinin en güvendiği isimlerin başında gelen oyuncu, kötü futbolundan dolayı da müsabakanın ikinci yarısında hocası tarafından oyundan alındı.
<p><b>Kırılma noktası
<p>Derbi öncesi büyük moral </p></b>
<p>Dakika 48... Galatasaray'ın iyi oynadığı, ancak golü bulamadığı bölümde Felipe Melo'nun dokunuşuyla 1-0 öne geçti. Bu golle rahatlayan Sarı-Kırmızılılar, stresten uzaklaşarak rahat tempolu oyunuyla iki farklı galibiyete imza attı. Cim Bom, derbi öncesi moral kazandı.
<p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1257296), [web.archive.org (arşiv bağlantısı)](http://web.archive.org/web/20120312101139/http://zaman.com.tr:80/yazar.do?yazino=1257296)
