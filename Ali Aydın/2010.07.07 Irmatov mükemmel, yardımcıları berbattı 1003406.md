# Irmatov mükemmel, yardımcıları berbattı

*Ali Aydın 2010.07.07*

<tr><td class="metin" colspan="2" style="padding-top: 20px; padding-left: 5px; ">'Afrika'da yıldızı parlayan hakem kim?' diye sorsanız hiç kuşkusuz ki Uruguay-Hollanda maçıyla 5. kez düdük çalan Özbek hakem Irmatov denir.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Çeyrek finaldeki Almanya-Arjantin maçını sıfır hatayla yöneten Irmatov, dün akşam da iyi bir yönetim sergiledi. Bilhassa önleyici hakemliği sahaya harika yansıttı. Kondisyonunu verimli kullanarak rizikolu kararlardan kaçındı. Orta alanda FIFA ve UEFA'nın istemleri doğrultusunda fazla avantaj uygulamadı. Kasti olmayan temaslı faullerde oyuncuların niyetinin kötü olmamasını sezinleyerek kart kullanmaması çağdaş hakemlik adına çok doğru yorumlardı. Yani kısaca şunu söyleyebiliriz: Irmatov dün akşamın yıldızı olmakla kalmadı bundan sonraki yıllarda dünya futbolu çok iyi bir hakem kazandı. Bu arada Irmatov'un yardımcı hakemleri tam bir felaketti. Kıdemli yardımcı hakem Rafael İlyasov maç içinde kornerleri aut verirken, yanlış taç işaretlemeleri de yaptı. Hele 2 No'lu yardımcı hakem Bakhady Kochkarov, Hollanda'nın attığı ikinci golü net bir şekilde ofsayt olmasına karşın devam ettirerek gol kararı vermesi yeni bir hakem skandalı olarak değerlendirilebilir. Çünkü Sneijder'in attığı bu gol öncesi yaptığı vuruşta kendi arkadaşı hem ofsayt pozisyondaydı. Ofsayt pozisyonunda olan bu futbolcu topu ayaklarının altından geçerken kaleciyi yanıltması ve kontrpiyede bırakması ayrıca cezalandırılması gereken başka bir hareketti. Her iki yardımcı da yarı finale yakışmadı.?
<p>
<p><b>Maçın adamı: Sneijder, golcülüğünü konuşturdu <br/>
</b>Hollanda'nın Dünya Kupası'ndaki en önemli gol ayağı Wesley Sneijder'in ofsayttan da olsa takımına kazandırdığı ikinci gol Hollanda'yı finale taşıdı. Uruguay savunmasını maç boyunca yıpratan 26 yaşındaki Hollandalı yıldız, attığı bu kritik golle galibiyette büyük rol oynadı.
<p><b>Hayal kırıklığı: Kaleci Muslera, gününde değildi <br/>
</b>Uruguay'ın genç file bekçisi Fernando Muslera, dün akşam direklerin de azizliğiyle kötü bir performans sergiledi. Kalesinde güven vermeyen Muslera, özellikle Hollanda'nın kaydettiği ilk golde iyi yer tutmadı ve yenilgiye zemin hazırladı 
<p><b>Kırılma anı: Yardımcılar Hollanda'ya çalıştı!
<br/>
</b>Dakika 70... Maç 1-1... Bu karşılaşmada büyük hatalar yapan yardımcı hakemler bu defa Sneijder'in vuruşunda takım arkadaşının net ofsaytını aklayınca Hollanda'nın finale çıkmasına yardımcı oldu.</p>
</p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1003406), [web.archive.org (arşiv bağlantısı)](http://web.archive.org/web/20100708173331/http://zaman.com.tr:80/yazar.do?yazino=1003406)
