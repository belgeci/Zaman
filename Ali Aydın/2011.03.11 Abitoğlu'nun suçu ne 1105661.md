# Abitoğlu'nun suçu ne?

*Ali Aydın 2011.03.11*

<td class="columnist-detail">
<p>Merkez Hakem Kurulu (MHK) 25. haftada maç yönetecek hakemleri açıkladı. 20. haftada oynanan Beşiktaş-K.D.Ç.Karabük maçında ciddi hatalar yapan Mustafa Kamil Abitoğlu'na Süper Lig'de yine maç verilmedi.</p>
<p>
<div id="haberMetinDiv">
<p>Bahsettiğimiz maçta Abitoğlu, Emenike'ye tabanla basan İbrahim Toraman'ı atamamış, yine Emenike'ye kaleci Hakan'ın kamyon çarpmasını andıran müdahalesine penaltı düdüğü çalamamış ve bariz gol şansından kırmızı kartı çıkartamamıştı. Ayrıca, zor pozisyon olsa da Simao'ya ceza alanı çizgisi üzerinde yapılan teması penaltı olarak cezalandıramamıştı. Bu maçta en büyük hatasını daha doğrusu eleştirilerin odak noktasını Almeida'nın vuruşunda topun üst direğe çarpıp yere düştüğü anda bariz şekilde gol çizgisini tamamen geçtiğini süzemeyerek ve böylesine pozisyonlarda 1. derecede sorumlu olan yardımcı hakemi ile birlikte gol kararı verememişti.
<p>Hatanın çoğunu ve önemlilerini hep Karabükspor aleyhine yapan Abitoğlu, maalesef veremediği gol kararından dolayı Beşiktaş Başkanı Yıldırım Demirören ve yönetimi ile TFF Başkanı Mahmut Özgener'i karşı karşıya getirmişti. Bu olacaktı ama maalesef vesile Abitoğlu oldu. İsterseniz önce yaşananları kısaca hatırlayalım.
<p>Önce bu maç sonrası Beşiktaş Kulübü'nün feryat ettiği günlerde, hakemler için çok önemli iki makamın başkanlarının açıklamalarını hatırlayalım.
<p>TFF Başkanı Mahmut Özgener; açıklamasının hakem bölümü başlığında, 'Mustafa Kamil Abitoğlu gibi hakemler kolay yetişmiyor. Bu maçta daha çok Karabükspor adına hata yapıldı, bunu kabul ediyoruz ama biz onu ve tüm hakemleri koruyacağız ve kazanacağız.' demişti. MHK Başkanı Oğuz Sarvan ise, eleştirilerin temelini oluşturan, topun çizgiyi geçip oyun alanına döndüğü pozisyonun gol olarak değerlendirilememesi konusunda "Verilemeyen gol pozisyonu saha içinde çıplak gözle görülemeyecek bir pozisyondu. Hakemi bu konuda kimse eleştirmemeli." demişti.
<p>Bu açıklamalardan sonra başta Abitoğlu olmak üzere tüm hakemler ve hakemliğin içinde olan spor kamuoyu, 'Büyük takımlar bağırsa da TFF hakemi koruyacak.' mesajını hissetti. Ki, her zamanki gibi gürleyen, ancak bir türlü sağanak bile olsa yağamayan TFF ve MHK, sonraki haftalardaki icraatları sonunda yine umutlarımızı yitirtmek zorunda bıraktı. Beş lig haftası ve kupa maçları ile birlikte 6 hafta diyebileceğimiz süre zarfından bu yana Abitoğlu'na hâlâ Süper Lig'de maç verme cesaretini gösteremediler.
<p>O zaman biz; Abitoğlu'nun suçunun ne olabileceğini ve son günlerde büyük takımların neden çok fazla eleştiriye başladığının cevaplarını arayalım. "TFF ve MHK büyük takımlardan korkuyor mu acaba?' diye düşünüyor insan. Veya yaklaşan federasyon seçimleri için şirinleri mi oynuyor? Öyle ya federasyonu açıklamalarıyla yerle bir eden büyük kulüplere karşı verilmeye çalışılan ve çoğu kez, büyük takımlar içinde bile korkulanlar dışındakilere verilmeye çalışılan cevapların, sadece 'söylemde' kalmasının nedeni nedir? Söylemler hayata geçirilip sahaya neden yansıtılamıyor? Tüm kulüplerin bağırma nedenleri nedir? Neden kulüpler TFF ve MHK'yı 'Allah'a havale ediyorlar', neden bazı maçlara atanan hakemlere kuşkuyla bakan söylemler çoğaldı?
<p>Kimden veya neden korkuluyor?
<p>Özellikle büyük takımlardan ve önemli isimlerden örneklemeler yapmamı hoşgörüyle karşılayın. Çünkü bunu birilerini hedef göstermek için değil, daha iyi anlaşılması adına yapıyorum. Fazla uzağa gitmeden, bu sezon da MHK atamalarından kısa örnekler verelim. Hata örnekleri çok, ancak birkaçını yazalım. 
<p>Diyelim ki, Abitoğlu'na hâlâ maç verilmeme nedeni, Toraman'ın Emenike'ye tekme atmasına kırmızı çıkartamaması... 23. haftadaki İst. Bş.Bld.-G.Saray maçı. Galatasaraylı Pino, hakem Fırat Aydınus ve 4. hakemin gözü önünde rakibine tabanıyla direkt basmadı mı? Hakem bunu sarı kart ile geçiştirmedi mi? Pino'nun yaptığı ile Toraman'ın yaptığı arasında ne fark var? Pino'yu oyundan atamayan Aydınus, hemen bir hafta sonra ödüllendirilircesine, Gaziantep-Sivasspor maçına atandı... 14. haftada yine Belediye'nin Fenerbahçe'yle oynadığı maçta hakem bu defa Halis Özkahya. Alex, İbrahim Akın'a aynı hareketi hakem ve 4. hakemin gözü önünde yapmadı mı? Yine sarı kartla geçiştirilen pozisyon sonunda, Özkahya bir hafta sonra Bursaspor-Kasımpaşa maçına atanmadı mı?.. 17. haftada F.Bahçe-Sivas maçında M.Topuz, Ceyhun Eriş'e yumruk attı ve hakem Yunus Yıldırım tarafından her ne hikmetse yine görülmedi. Yıldırım ertesi hafta Beşiktaş-Sivasspor maçına verildi. Peki Abitoğlu'nun suçu ne?
<p>Diyelim ki Abitoğlu'na ceza, kaleci Hakan Arıkan'ın, Emenike'ye yaptığı müdahale sonucunda, bariz gol şansından oyundan atılamaması ve penaltı verilememesinden dolayı... Peki, tamam o zaman... Sezonun 6. haftası Beşiktaş-Antalya maçındayız ve hakem Özgür Yankaya. Maçta ikinci yarının uzatmaları oynanıyor. İbrahim Üzülmez kendi ceza alanı içinde aynı pozisyon içinde rakibi Necati'ye 2 kez faul yapıyor. Necati bu hamleden sakatlanınca, 2 hafta sahalardan uzak kalıyor. Oyun devam ettiriliyor ve Antalya maçı 2-1 mağlup kapatıyor. Bakıyorsunuz, Yankaya ertesi hafta Manisa-Kayseri maçına atanıyor. Aynı hakem bu defa Abitoğlu'nun bire bir aynı pozisyonu gibi olan G.Antep-G.Saray kupa çeyrek final ilk maçında. Uzatma dakikaları, Abitoğlu'nun karbon kâğıdı koymuşçasına aynı pozisyonda bu defa G.Antep'in hem penaltısını vermiyor, hem de G.Saray kalecisi bariz gol şansından kırmızı kart görmüyor. Sonuç ödülün büyüğü oluyor ve Yankaya'ya hafta sonu A.Gücü-Beşiktaş maçı veriliyor. Eee madem bu sempatiklik(!) kokan kararlar cezalandırılmaya tabi değilse, Abitoğlu'nun suçu ne?
<p>Dikkat edin, hatalar hep büyük takımlardan yana yapılıyor ve herhalde ödül olarak düşünülüyor olsa gerek.Hemen ertesi hafta yine bir büyük takımın maçına veriliyorlar. O zaman hakemler ne mesaj alıyormuş? Kulüp başkanları bunları bu hafta daha yeni mi görüyorlar bilemem. Bu kadar üst üste gelen tesadüfler, size de manalı gelmiyor mu?
<p>Hadi diyelim ki, Abitoğlu'na uygulanan ceza yukarıdaki örneklerden dolayı değil de, gol çizgisini geçen topta gol kararı çalınmadığı için verildiğini farzedelim... Eğer ceza nedeni buysa düşünülecek tek şey, MHK'nın yaptığı işin sorumluluklarını paylaştırmayı ve sorumluyu bilmemesi anlamını taşır. Böylesine pozisyonlarda, kural kitabına da giren ve verilen sorumluluklarda, 1. derecede yetkili kişi yardımcı hakemdir. Peki bu hafta oynanan Konya-A.Gücü maçına yardımcı hakem M.Şahan Yılmaz atandı. Yani cezadan çıktı demek ki. Yardımcı hakeme maç verildiğine göre, Abitoğlu'nun suçu ne?
<p>Büyük takım aleyhine karar verilirse...
<p>Hani yardımcı hakemler pek takip edilmiyor, görülmüyor, gündemde hep hakem oluyor ya. Beşiktaş zaten uyanmaz diye düşünülmüş olabilir ya. Bunu çok iyi bilen MHK neden haksızlık yapıyor? Neden suçlu olarak Abitoğlu gösteriliyor ve tüm sorumluluk hakeme atılmak isteniyor? Beşiktaş Kulübü'ne, 'Bakın, sizin kızdığınıza biz de çok kızıyoruz, yardımcıya maç verdik, hakeme vermiyoruz, bunu unutmayın' mesajı mı verilmek isteniyor? Abitoğlu'na yazık değil mi? Bu çocuk diğerlerinin hatalarına göz yumulurken, bu kadar ağır travmayı yaşamayı hak ediyor mu? 'Büyük takım aleyhine hata yapmayın. Bizi zora sokuyorsunuz' mu denmek isteniyor? Adalet, spor ahlâkı, eşitlik, alın terine saygı, kulüpleri ayırmama bunun neresinde? Hakeme istenerek ya da istenmeyerek verilen mesajın Oğuz Sarvan ve Yüksel Okçuoğlu farkında mı? Kulüpler bunun farkında mı? "Gol pozisyonu saha içinde hakemler tarafından görülemezdi. Bunun için hakemler suçlanmamalı." diyen MHK Başkanı Oğuz Sarvan değil miydi? Madem hakemler bu pozisyon için suçlanmamalı, Abitoğlu nun suçu ne?
<p>TFF Başkanı Mahmut Özgener iki sezondur hata üstüne hata yapan, en son geçen hafta Beşiktaş-Trabzon maçındaki yönetimiyle saç baş yoldurtan Tolga Özkalfa'yı FIFA hakemi yaparken, zor günler yaşayan Abitoğlu için ne yaptı? "Biz hakemimizin arkasındayız, yanındayız. Onu kimseye yem etmeyeceğiz." diyen kendisi değil miydi? Bir düğünde, kokteylde mi hakemin yanında olacaklar?
<p>Yani demem şudur sayın spor kamuoyu... Bu MHK ve TFF bilerek ya da bilmeyerek büyük takımlar lehine hata yapan hakemleri, cezalandırmak yerine ödüllendirircesine, hemen ertesi hafta diğer büyük takımların önemli maçlarına veriyor, büyük takım aleyhine yapılan hatalarda da hakemi cezalandırırcasına bekletiyor. Karabük-G.Saray maçında Sarı-Kırmızılı takım aleyhine hatalı penaltı kararı veren Aytekin Durmaz 6 hafta bekletilmişti. G.Saray-Karabük maçında yine Sarı-Kırmızılılar lehine verilmesi gereken penaltıyı veremeyen İlker Meral de bekletilecek. Beşiktaş-Trabzon maçının hakemi 2 hafta içinde tekrar maç alacak. Belki bu yazıdan sonra fikirleri değişir, bilemem.
<p>Bu atamalar şunu gösteriyor ki, büyük takımlar lehine ciddi hata yapan hakemlere tekrar maç veriliyor. Ancak büyük takımlar lehine önemli hatalar yapan hakemler ise cezalandırılıyor. Herhalde büyük takımlar da bunu pek kabullenemiyor. Mustafa Kamil Abitoğlu'nu cezalandıran TFF ve MHK maalesef, daldaki kuştan korktuklarından, ellerindeki kuşu boğuyor. Anlatmak istediklerimden, ne anladığınızı gerçekten merak ediyorum.
<p>Sizce, Abitoğlu'nun suçu ne? </p></p></p></p></p></p></p></p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1105661), [web.archive.org (arşiv bağlantısı)](http://web.archive.org/web/20110324201206/http://zaman.com.tr:80/yazar.do?yazino=1105661)
