# Cüneyt Çakır iyi niyetli düdükler çaldı

*Ali Aydın 2010.12.04*

<td class="columnist-detail">
<p>Maçın hakemi Cüneyt Çakır, iyi niyetli oyunda iyi niyetli düdükler çaldı. Avantajları iyi uygulayıp sonrasında göstermesi gereken sarı kartları çıkartması doğruydu. Sarı kartlarında haklıydı.</p>
<p>
<div id="haberMetinDiv">
<p>Özellikle maçın başında Bucasporlu Orhan Ak'ın, Yattara'yı sürekli kural dışı faullerle durdurmasında sarıya başvurabilirdi. Aynı yorumu 41. dakikada Selçuk'un rakibine yaptığı pozisyonda da yaptı. Yerde kalan Selçuk faul bekledi. Çakır, oyunu devam ettirince biraz kızgınlık biraz da can havliyle topu alıp giden oyuncuya şiddetli olmayan bir tekme attı.
<p>Çakır kırmızı gösterebilirdi, ancak sarıyı tercih etti. 39'da Trabzonspor'un attığı ve ofsayt gerekçesiyle iptal edilen golde verilen karar doğruydu. Çünkü Cale ofsayttaydı. 76. dakikada Trabzonspor'un ikinci gol öncesi verilen penaltı kararı da doğruydu. İbrahim Dağaşan ceza alanında topla oynama şansı yok iken Engin'i çok kısa süreli olsa da kolundan çekti.
<p>Bu, direkt vuruşu gerektirirdi. Sarı kart gösterilmesi de yerindeydi. Sonuç olarak kolay gibi görünen maçlardan kayıp puanlarla ayrılan lider Trabzonspor zorlu maçı kazandı. Bordo-Mavili takımın taraftarının stadı hıncahınç doldurması ise inancın sahaya yansıması olarak değerlendirilebilir.
<p>1 No'lu yardımcı hakem Bahattin Duran: Tecrübeli FIFA yardımcı hakemi dün akşamı hata yapmadan tamamladı. 2 No'lu yardımcı hakem Tarık Ongun: Ongun da iptal edilen gol dahil başarılı bir müsabakaya imza attı.
<p><b>Maçın adamı: Müjdeyi Umut Bulut verdi
<br/>
</b>Karadeniz temsilcisinin golcüsü Umut Bulut, Trabzonspor formasıyla dün attığı golle şehrinin plaka numarası olan 61'i yakaladı. Konsantrasyon açısından zorlu geçmeye aday mücadelenin başında kaydettiği golle galibiyetin mimarlarından biri oldu. Savaşçı kimliğiyle takımdaki diğer arkadaşlarına örnek oldu.
<p><b>Hayal kırıklığı: Genç Atilla top tutamadı
</b><br/>
Bucaspor'un genç file bekçisi, ilk goldeki hatasıyla dikkati çekti. Üzerine gelen topları dahi bloke edemeyip elinden kaçırdı. Böyle olunca İzmir temsilcisinin savunmasında görev yapan arkadaşlarına güven vermedi. Trabzonspor rakip kaleye fazla yüklenmese de az sayıdaki pozisyonda acemi gibi davrandı.
<p><b>Kırılma anı: Erken gol maçı kopardı
<br/>
</b>Kağıt üzerinde favori elbette Trabzonspor'du. Ancak maçların sonucu oynanmadan tahmin edilemiyor. Karadeniz temsilcisi ilerleyen dakikalarda zorlanabileceği karşılaşmanın başında Umut Bulut ile rahatlamasını bildi. Başarılı forvet, 6. dakikada attığı golle Karadeniz temsilcisini rahatlatan isimdi.</p></p></p></p></p></p></p></div>
</p>
<a href="http://web.archive.org/web/20110104102742/mailto:aliaydin@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1060680), [web.archive.org (arşiv bağlantısı)](http://web.archive.org/web/20110104102742/http://www.zaman.com.tr/yazar.do?yazino=1060680)
