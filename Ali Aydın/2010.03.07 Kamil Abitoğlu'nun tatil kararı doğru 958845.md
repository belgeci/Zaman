# Kamil Abitoğlu'nun tatil kararı doğru

*Ali Aydın 2010.03.07*

<tr><td class="metin" colspan="2" style="padding-top: 20px; padding-left: 5px; ">Sezonun ilk yarısındaki F.Bahçe-G.Saray derbisini hatırlayalım. Takımlar ısınırken yardımcı hakem Tarık Ongun'un tribünlerden atılan taşla kafası yarılmış ve hakemler soyunma odasına gitmişti.</td></tr><tr><td class="metin" colspan="2" style="padding-top: 20px; padding-left: 5px; "><p>Tıbbî müdahaleden sonra Ongun, kendini iyi hissettiğini söyleyince mücadele devam etmişti. Eğer Ongun, psikolojik ve sağlık durumuyla ilgili kendisi beyanatta bulunmasaydı maç oynanmayacaktı. Yani Futbol Müsabaka Talimatı'na göre Ongun'un muhtemel haklı sebebi maçın başlatılmamasını gerektiriyordu. Bunu Diyarbakır-Bursa karşılaşmasıyla birleştirdiğimizde böylesine davranışlarda müsabakayı tatil etmek gibi bir tanımlama yok. F.Bahçe-G.Saray derbisi kimseye ders vermediğinden talimat yeniden gözden geçirilmişti.
<p>Şimdi düne dönelim. TFF Futbol Müsabaka Talimatı'nın 'Güvenlik nedeniyle müsabakaların tamamlanamaması' başlığı altındaki 20. maddesine göz atalım: (a) fıkrası şöyle: Kulübün futbolcusu, yöneticisi, teknik adamları ile diğer kişilerin ayrı ayrı veya birlikte hakeme veya takım futbolcu ve mensuplarına fiili eylemde bulunmaları, kavgaya sebebiyet vermeleri ve bu eylemleri dolayısıyla müsabakaya devam edilmesi olanağının kalmaması. (b) fıkrası: Müsabaka hakemi; seyircilerin taşkın ve edebe aykırı hareketleri ile birlikte müsabakaya müdahaleleri sonucunda müsabakaya devam edilmesi olanağının kalmaması, hallerinde müsabakayı tatil ettiğini ilan eder.
<p>Mustafa Kamil Abitoğlu'nun, Bursasporlu İvankov'a kalesine geçerken atılan yabancı cisimler sebebiyle başlama düdüğünü çalmaması doğruydu. Maç başladıktan sonra prosedür işledi. 45. saniyedeki taç atışı sırasında yine konuk takım futbolcularına yağan yabancı maddelerden dolayı anons yaptırdı, ardından yaklaşık 2 dakika duran maçı tekrar başlattı. 11. dakikaya geldiğimizde yabancı cisimler yüzünden anonsa ikinci kez başvurdu. Abitoğlu, tribünlerdeki taşkınlığa son verilmediği takdirde maçı tatil edebileceğini net bir şekilde ilan etmişti. 17. dakikada yardımcı hakem Kemal Yılmaz'a isabet eden bir taş parçası ve devamında Yılmaz'ın yere düşmesi, adeta bardağı taşıran son damlaydı. Burada yukarıda belirttiğimiz TFF Futbol Müsabaka Talimatı'nın (b) bendi devreye girdi. Hakemler soyunma odasına girdikten sonra güvenlik güçleri ile maçın gözlemci ve temsilcileriyle bir toplantı yapıp tekrar karşılaşmayı kaldığı yerden devam ettirebilirlerdi. Ancak tüm prosedürleri yerine getiren Kamil Abitoğlu'nun maçı tatil etmesi doğruydu.
<p>Peki bundan sonra ne olacak? TFF Futbol Müsabaka Talimatı'nın 20. maddesinin 3. bölümü şunu der: TFF Yönetim Kurulu tatil kararını uygun görmezse tekrara ya da maçın yarıda kaldığı andaki skoru tescil edebilir. İhlali gerçekleştiren takımlardan birinin veya her ikisinin hükmen yenik sayılmasına, olayın durumuna göre galibiyet halinde verilen puan kadar puan silinmesine karar verebilir.
<p><br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=958845), [web.archive.org (arşiv bağlantısı)](http://web.archive.org/web/20100309003648/http://zaman.com.tr:80/yazar.do?yazino=958845)
