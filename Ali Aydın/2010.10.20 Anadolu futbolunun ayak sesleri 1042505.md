# Anadolu futbolunun ayak sesleri

*Ali Aydın 2010.10.20*

<tr><td class="metin" colspan="2" style="padding-top: 20px; padding-left: 5px; ">Spor Toto Süper Lig'in 8. haftasında oynanan 9 maçta takımlar toplam 40 gol attı. Karşılaşma başına 4,44 gol ortalaması yakalanan periyot böylece son 7 sezonun en çok gol görülen haftası oldu.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>İzleyenler heyecanlı 90 dakikalara tanık oldu. Ligin ilk 6 sırasına baktığımızda 4. Fenerbahçe'nin haricindeki diğerlerinin Anadolu takımları olduğunu görüyoruz. Bu da Türk hocaların ve futbolcuların başarısını ortaya koyuyor. Öyle ki 18 takımlı ligdeki 18 ekibin sadece 4'ünde yabancı teknik adamlar görev alıyor. Kayserispor'un çalıştırıcısı Şota'yı bizden sayarsak ve Galatasaray'ın Hollandalı hocası Frank Rijkaard'ın gideceğini hesaba katarsak Süper Lig'de 2 yabancı teknik adam görev yapıyor. Demek ki artık evlatlarımıza güveniyoruz. Bu anlamda Türk futbolcuların da hakkını vermek lazım. Bursasporlu Volkan Şen'in Milli Takım'a neden alınmadığını sorguladık. Onun eksikliğindeki kadronun hücum gücündeki düşüşe şahit olduk. Sivasspor'da Mehmet Yıldız'ın da kadro dışı bırakılması belki de takımının puan kaybetmesinin sebebiydi.
<p> Ligdeki heyecana karşın tribünlerdeki taraftarların azaldığını görmek üzücü. Sanırım Milli Takım'ın aldığı başarısız sonuçların, futbolseverler üzerinde bir kızgınlık oluşturduğu gerçeği göz ardı edilmemeli. Ama liderin evinde oynadığı maçta tribünlerin boş olması, '5. Büyük' olma yolunda Bursaspor'a çok şey kaybettirecek ki iki puan gitti. Kalecilere ise bu aralar bir haller oldu. Fenerbahçe'nin file bekçisi Volkan Demirel, Almanya maçında aut vuruşunu rakibe pas gibi kullanınca Milli Takım 3. golü yedi. Yadırgadık ama kızmadık. Aynı hatayı bu hafta Karabük kalecisi Tomiç yapınca, Bursaspor'un 2. golü geldi. Manisaspor kalecisi İlker'in hatasında da Beşiktaş Bobo ile golü buldu. Kartal'ın kalecisi Hakan da kendine güvenenleri üzdü.
<p> Hakemlere yine ayrı bir paragraf açmak gerekiyor; bu hafta yine ciddi hatalara imza attılar. Bazı maçların sonuçlarına direkt etki ettiler. Bazı takımların yıldızlarını yanlış yorumlarla oyun dışı bıraktılar. Bu kötü durum, hiç kuşkusuz ki hakemlerin değil, Merkez Hakem Kurulu (MHK) Başkanı Oğuz Sarvan ve Yüksel Okçuoğlu'nun hatalı atamalarından kaynaklanıyor. Bazı hakemlerdeki gereksiz ısrar hem kendilerini eleştiriye açıyor hem de maçları tekrarlatma aşamasına getiriyor. Tıpkı Tolga Özkalfa'nın Galatasaray-Ankaragücü maçında, deplasman takımının attığı 1. goldeki hatası gibi. Konya deplasmanında farklı kazanan Fenerbahçe'nin hocası Aykut Kocaman da maçın hakemi için hoş şeyler söylemedi.
<p> Sözü bu kez etiğe getirelim; Futbol Federasyonu Yönetim Kurulu, Eskişehirspor ve takımın yeni hocası Bülent Uygun'u Etik Kurulu'na sevk etti. Gerekçe ise Uygun'un Bucaspor'la sözleşmeli olduğu halde istifa edip hemen Eskişehirspor'a geçmesi. Rusya'nın mukaveleli hocası Hiddink'i ABD kampına götüren sanki kendileri değilmiş gibi! Federasyon bu kararıyla diyor ki: "Benim dediğimi yap, gittiğim yoldan gitme." Ya da 'Ben yaparım ama sen asla!' Bucaspor, Eskişehirspor ile Bülent Uygun aleyhine maddi dava açtı. Peki Etik Kurulu, Hukuk Kurulu'nun görüşüne dayanarak bu davayı reddederse ne olacak? Ayrıca bu davayı neden Bucaspor değil de Futbol Federasyonu'nun İzmirli başkan ve yönetimi açıyor! Bir hoca bir sezonda en çok 2 takım çalıştırabiliyorsa, o halde kulüpler için de talimatlarınıza aynı maddeleri koyun. Bu sorun ülke içinde öyle ya da böyle çözülebilir de Rusya, UEFA nezdinde Futbol Federasyonu'na aynı davayı açarsa ve Türkiye'yi mahkum ettirirse ne olacak?
<p> Futbol Federasyonu, Bakü'de yaptığı toplantıda, Futbol Müsabaka Talimatı'nın yarıda kalan maçlarla ilgili 20. maddesinin 4. fıkrasında değişiklik yaptı. Kulüplere yaranmak için sahaların içine dinamit koyan bir karar! Kısaca deniiyor ki; ilkinde kafa yarma, kavga, sahaya giriş, saldırı serbest! Çünkü bu maddenin yaptırım bölümü 'ikinci kez' diye başlıyor. 4. defa olduğunda küme düşürülüyor. Oysa bir önceki talimat 1'de saha kapama ve puan tenziline varan cezaları, ikinci sefer yapıldığında direkt saha kapama cezası hükmünü emrediyordu. 5149 sayılı Sporda Şiddet Yasası'nın ana muhalifliğini Futbol Federasyonu bu kararıyla yapmış oldu. Futbolu önce güvenliğiyle yönetmek zorunda olanlar, sahaları ateşe verdiler. Acaba farkındalar mı?</p>
</p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1042505), [web.archive.org (arşiv bağlantısı)](http://web.archive.org/web/20101020235625/http://www.zaman.com.tr:80/yazar.do?yazino=1042505)
