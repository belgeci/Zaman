# PFDK'nın verdiği cezalar adil değil

*Ali Aydın 2009.10.31*

<tr><td class="metin" colspan="2" style="padding-top: 20px; padding-left: 5px; padding-right: 10px;">Profesyonel Futbol Disiplin Kurulu (PFDK), geçen hafta sonu oynanan Fenerbahçe-Galatasaray derbisinde çıkan olay ve disiplin ihlalleri ile ilgili hakem-gözlemci-temsilci raporlarını değerlendirerek, oluşan suçlara yönelik cezalar verdi.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>PFDK tarafından verilen karara baktığımızda, cezaların eksik veya tatmin edici olmadığı, suçun oluşma nedenini teşkil edenlerin değil, (haklı da olsa) suça karışanlardan sadece bir tanesine ceza verilmesi, akıllara soru işareti getiriyor. Yani suçu başlatanlar değil, karışanların çoğunluğu değil, devam ettirenlerden sadece 1 tanesi cezalandırıldı.
<p>Seyirciye bakarken ya da takımı ile birlikte sahada ısınırken, arkasındaki Baroni'yi görmeyip, ayağına kasti basmayan Arda, Baroni tarafından (sanki dikkat etsene gibisinden) itildi. Baroni de Arda gibi bilinçsiz kabul edilebilir bir tepki verdi. Buraya kadar her şey art niyetli olmayan bir tepki olarak görülmelidir. Ancak sonradan Arda tarafından beden dili ve söylemlerle, (söylemleri bilemiyoruz ama beden dili gayet açık) işaret parmağını rakibine kabadayı bir şekilde sallayarak, Baroni'yi tehditkar şekilde tahrik etmesi, olayları ateşleyen ilk temastı. Bakıyoruz, bu isimlere ceza yok. Neye göre cezalandırılmadılar diye soruyorsunuz, cevabı veremiyorsunuz. PFDK Başkanı çıkıp, "Biz bu cezayı gündeme dahi almadık. Çünkü hiçbir raporda bu ayrıntılar yok." dese, temsilciler ne iş yapardan öte, görüntüler artık FIFA tarafından da değerlendiriliyor denir. Yani raporda yoksa, yayıncı kuruluştan görüntüleri istersiniz (-ki yayıncı kuruluş vermek zorunda) varsa cezayı çok rahat bir şekilde hukuksal olarak tanımlayıp verebilirsiniz. Yani eksik. Ama burada asıl eksiklik, hakemin bu olaylara duyarsız kalıp, soyunma odasına girdiğinde takım yetkililerine, bu oyunculara yaptığı hareketler nedeniyle ceza (sarı ya da kırmızı kart) verememesinden kaynaklanıyor.
<p>'Keita'nın aldığı 3 maç kabul edilebilir mi?' diye sorarsanız, geçen sezon FB-GS derbisinde Lugano'nun bir serbest atış sırasında Emre Aşık'a arkadan kasten kafa atması var. O zaman bu futbolcu 5 maç ceza almıştı. Şimdi Lugano'nun attığı kafa ile Keita'nın attığı yumruk şiddetini düşünürseniz, hatta Keita ile 3 maç ceza alan Bilica'nın da yaptığı hareketi bunlara yapıştırırsanız, Lugano ve Bilica daha ağır cezalandırılmış denebilir.
<p> Bilica neden 3 maç aldı deseniz, evet olabilir o karmaşada en ağır fiili teması rakibine o gerçekleştirdi doğru ama diğerleri ne oldu? Buhar mı deseniz, cevabı yok. 
<p>Fenerbahçe'ye verilen 2 resmi müsabakayı (Kasımpaşa-Ankara-gücü) kendi sahasında seyircisiz oynama cezası ve Galatasaray'a verilen para cezaları kabul edilebilir.
<p>Ama işin başka bir boyutu, cezalar tam derbideki hakem kararları gibi olmuş demek, sanıyorum yanlış olmayacak. Neden; çünkü Arda ve Baroni kartsız ve cezasız, Keita ve Bilica 3'er maç cezalandırılmış.
<p>Yani ne şiş yansın ne de kebap, usulü bir ceza verilmiş dense, kimse haksız sayılmaz. PFDK'nın derbi için kestiği fatura gerekli ama adalet duygusundan yoksundur.. aliaydin@za­man.com.tr <br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=909977), [web.archive.org (arşiv bağlantısı)](http://web.archive.org/web/20091101222442/http://zaman.com.tr:80/yazar.do?yazino=909977)
