# Yıldırım, Trabzon'un iki penaltısını vermedi

*Ali Aydın 2012.01.08*

<td class="columnist-detail">
<p>Karşılaşmanın FIFA kokartlı hakemi Bülent Yıldırım, dün tartışılacak pozisyonu bol bir maç yönetti. Hemen başta şunu söyleyelim.</p>
<p>
<div id="haberMetinDiv">
<p>Diğer FIFA hakemlerine MHK, sürekli aynı yardımcıları atarken Yıldırım'a değişen yardımcıları ataması bu hakemin başarı yüzdesini çok düşürüyor. Hakem öncelikle yardımcılarına güvenecek ve kafası rahat olacak. Dünkü yardımcı hakemleri ofsaytlarda iptal edilen gol hariç çok kötüydü. Top daha oyun alanını belirleyen çizgilerin üzerine bile gelmediği halde topun oyun alanını terk etti diye işaretlemeler yapıldı. Dakika 5... Büyükşehir ceza alanı içinde Zayatte, Halil'in ayağına net bir şekilde basıyor. Bu pozisyonda Zayatte'nin çok kısa süreli topa bir teması da var, ama bu kart gerektirmeksizin net bir şekilde penaltıyı gerektirirdi. 28. dakikada yine Halil-Zayatte mücadelesi vardı. Büyükşehirli futbolcu, tabanla Halil'in ayaklarına doğru yerden kayarak geliyor. Bu defa da tabanla ayak birleşiyor. Burada da bir faul doğduğu için pozisyon ceza alanı içinde olduğundan penaltıyı gerektirirdi. Burada yardımcı hakem Muhittin Gürses de hakemine yardımcı olmalıydı. 64'te Zayatte, Burak'ın arkasında topla oynama şansı yokken tendon bölgesine basıyor. Burada Zayatte sarı gördü. Ancak Burak'ın arkasını görememesinden dolayı kendini darbeden sakınma şansı hiç yoktu. Kırmızı bile düşünülebilecek bir pozisyondu. 
<p><b>Maçın adamı </b>
<p>Burak, Belediye'ye de ceza kesti
<p>Süper Lig'in en çok gol atan futbolcusu Trabzonspor'un yıldız futbolcusu Burak Yılmaz, dün de Büyükşehir Belediyespor kalesini boş geçmedi. Belediyespor filelerini iki kez havalandırmayı başaran Burak, Trabzonspor'a 3 puan getirirken gol krallığında da iddiasını devam ettirdi.
<p><b>Hayal kırıklığı</b>
<p>Cihan, savunmayı beceremedi
<p>Büyükşehir'in tecrübeli futbolcusu Cihan Haspolatlı, görev yaptığı sağ bekte çok açıklar verdi. Özellikle Trabzonspor'un yeni transferi Olcan Adın karşısında zor anlar yaşayan Cihan, hücumda da takımına katkı sağlayamayınca Teknik Direktör Arif Erdem tarafından oyundan alındı.
<p><b>Kırılma noktası</b>
<p>Trabzon öne geçti, hakemler kurtuldu!
<p>Dakika 80... Karşılaşmanın ilk yarısında Trabzonspor'un iki net penaltısı es geçilmiş ve Bordo-Mavililer, maçın son bölümlerine stres içine girmişti ki Burak Yılmaz, sahneye çıktı. Burak, hem hakemleri hem de takımını kurtaran golü attı.</p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1225961), [web.archive.org (arşiv bağlantısı)](http://web.archive.org/web/20120110054029/http://www.zaman.com.tr:80/yazar.do?yazino=1225961)
