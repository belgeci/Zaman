# 'Rijkaard'ı oyundan atmalıydık'

*Ali Aydın 2010.08.18*

<tr><td class="metin" colspan="2" style="padding-top: 20px; padding-left: 5px; ">Spor Toto Süper Lig'de 2010-11 sezonu nihayet başladı. İlk hafta olmasına rağmen futbol olarak tatmin edici bir performans gördük.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Ama hakemler konusunda yine tartışmalar dinmek bilmedi. Ligin açılış maçı olan Sivas-G.Saray müsabakasından bir gün sonra, bir gazetenin muhabiri maçın hakemlerinin maç sonu oteldeki konuşmalarını, gizlice dinleyip deşifre etti. Öncelikle şunu net bir şekilde söyleyeyim; haberdeki konuşmaların tümü doğru. Ancak bu haberin sunuluş biçiminde, önemli bir eksik, daha doğrusu bu konuşmanın nedeni olan püf noktası gözden kaçmış. Habere göre bu konuşmalar hakemler arasındaki 'geyik muhabbeti' gibi algılanıyor. Haberi yapan gazeteciye ve gazeteye saygısızlık yapıyorum gibi algılamayın. Bu yanılgının nedeni, konuşmayı dinleyip deşifre eden muhabirin, masada bulunan 5. kişiyi tanımamasından kaynaklanıyor. Yani o konuşma 4 değil, 5 kişi arasında geçen bir konuşma.
<p> O konuşmada, hakem Mustafa Kamil Abitoğlu, yardımcı hakemler Mustafa Emre Eyisoy ve Selçuk Kaya ile 4. hakem Mustafa Öğretmenoğlu'nun yanı sıra 5. kişi, müsabakanın hakem gözlemcisi Erdoğan Kırıcı da vardı. O toplantı, MHK talimatı gereği, her maçtan sonra otelde yapılır. Yani Hürriyet muhabiri o anda, hakemler tarafından otelde yapılan bir 'geyik toplantısına' değil, MHK talimatı gereği yapılması zorunlu 'toplantıya' şahit olmuştu.
<p>Canlı yayın maçlarında, maç bittikten sonra maçın gözlemcisi yayıncı kuruluşun aracına giderek, maç CD'sini almak, yayıncı kuruluş da TFF ile yaptığı protokol gereği bu CD'yi vermek zorundadır. Bu CD alındıktan sonra hakemler ve maçın gözlemcisi olağan dışı bir durum olmazsa otele gidip, genellikle dizüstü bilgisayarda, maçtaki pozisyonları izleyerek, 15 ila 30 dakikayı geçmeyecek şekilde 'maç sonu önemli pozisyonlar üzerinde, görüntülü kritik' toplantısı yapmak ve bunu da raporlarına yazmak zorundadırlar.
<p>MHK, bu gelişme üzerine hakem işleri müdürlüğü kanalıyla pazartesi günü hakemlere bir cep mesajı atarak, 'maç sonu yapılan kritik toplantıların gizlilik içinde yapılması' talimatını yineledi.
<p>Bu toplantı yıllardan beri her MHK'nın talimatı doğrultusunda, olağanüstü şartlar dışında, otel odasında, hiç kimsenin görmemesi, duymaması için güvenli bir yerde yapılır. Sivas-Galatasaray gibi problemli bir maç sonrası, böylesine bir toplantı neden herkese açık otel lobisinde yapılmıştır? Gözlemci ya da hakemler MHK talimatlarını ciddiye mi almıyorlar diye sormak lazım. İşte, gelinen sonuç. Yine devam edelim.
<p>Maçın 4. hakemi Mustafa Öğretmenoğlu, toplantıda konuşuyor: "Olayları kenarda başlatan Frank Rijkaard'dı. Bence suçlu odur. Tamam Sivasspor antrenörü Hayati Soydaş'ın oraya kadar gelmesi yanlıştı. Ama Rijkaard gereğinden fazla tepki gösterdi. Bence Rijkaard'ı oyundan atmalıydık."
<p>İşte bu, bir hakemin cesaretsizliğinin göstergesidir. Neden maç içinde Rijkaard'ın dışarı alınma kararı verilmedi de, maç sonunda günah çıkartıldı? 4. hakem Öğretmenoğlu, gözlemcinin yanında hakemini mi sattı veya maç içinde hakemine bu kararını söylediği halde, hakem Abitoğlu bunu değerlendirmediğinden, 'ben görevimi yaparak hocaya söyledim' mesajı mı verdi? Ben şahsen Öğretmenoğlu'nun hakem Abitoğlu'nu uyardığı kanaatindeyim. Ama atamadılar. Neden? Çünkü sonraki maçları düşünüyorlar. Maç alamama, cezaya girme, bir daha o takımın maçlarına çıkamama korkusunu yaşıyorlar. Bu hakemlerin diğer büyük takımların maçlarına çıktığında nasıl davranabileceklerini tahmin edebiliyor musunuz?
<p>Bunları geçtik, maç toplantısı bitiyor, Hakem M.Kamil Abitoğlu otel resepsiyonuna gidiyor, resmi raporlarını alakasız otel görevlisine veriyor ve Federasyon'a fakslamasını istiyor. Peşinden de otel görevlisine tembih ediyor: 'Bu evraklar çok önemli, sakın birisinin eline geçmesin.' İyi de zaten sen kendi elinle verdin ya resmi evrakı. Bu nasıl ciddiyetsizlik? Biz de otellerden rapor faksı yaptık. Ama hep kendi elimizle çektik. Acemi hakem olsan anlaşılır ama bu kabul edilir mi diye sorası geliyor insanın.
<p>Gelelim diğer maçlardaki 'yüreksizliklere'...Buca-Beşiktaş maçında Siyah-Beyazlı takımın hocası Schuster, hakemlere bindiriyor, yine kafalar dönüyor. Bursa-Konya maçında Konya'nın hocası Ziya Doğan, 4. hakem Mesut Çarıkçı'nın yarım metre mesafesinde, gözlerinin içine bakarak, hakeme 'yuh be, yuh be...' diye hakaret ediyor, bizim 4. hakem haklısın abi der gibi, ağzını açamıyor, dönüp gidiyor. Vah ki vah. Hakem camiası ne hallere düştü, düşürüldü. Aynı hakemler, aynı oyuncular, aynı statlar... Bundan 5 sene önceki hakemler de aynı, şimdikiler de aynı. Ne değişti de, böyle oldu, birileri kendisini sorgulamalı.</p>
</p></p></p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1017061), [web.archive.org (arşiv bağlantısı)](http://web.archive.org/web/20101018180510/http://www.zaman.com.tr:80/yazar.do?yazino=1017061)
