# MHK arkasında durmazsa hakem nasıl maç yönetsin?

*Ali Aydın 2011.11.02*

<td class="columnist-detail">
<p>Geçen sezon sonunda başlatılan şike operasyonunda, spekülasyondan en uzak kalan camia şüphesiz ki hakem dünyasıydı. Bu da, kara bulutların etkisi altında kalan futbolumuz için umut verici bir gelişmeydi.</p>
<p>
<div id="haberMetinDiv">
<p>Sezonla birlikte hatalar zinciri de peş peşe gelmeye başladı. İlk haftalardan itibaren büyük takımların lehine yapılan hatalar biraz fazla olduğundan kamuoyu bunu pek tartışmadı. Hatalı düdükler ne zaman büyüklerin aleyhine çalınmaya başlandı, işlerin rengi bir anda değişti.
<p>Son haftalarda özellikle Galatasaray-Gaziantep ve Fenerbahçe-Karabükspor maçlarından sonra kulüp yöneticileri tehditkâr bir şekilde konuşmaya başladı, basında da bu açıklamalar geniş yer bulur oldu.
<p>Öncelikle Merkez Hakem Kurulu (MHK) Başkanı Yusuf Namoğlu eleştirilere anında cevap verme alışkanlığını bırakmalı. Bir bakıyorsunuz kulüplerle, bir bakıyorsunuz futbolcularla restleşiyor. Çoğu kez duyguları, mantığın önüne geçiyor. Bir kanalda dediğini başka kanalda farklı şekilde ifade ediyor.
<p>Sakın alınmasın ama kuralları tam olarak da anlatamıyor. Televizyonlarda hakemini, başında olduğu kurumu, bizzat kendisi acımasızca eleştiriyor. Hakemini kurtlar sofrasına atıyor. İşte Abdullah Yılmaz ve Aytekin Durmaz örneği. MHK diyor ki 'ne yapalım maçı verdik, onlar yönetemedi. Suçlu biz değiliz onlar, zaten sizin de istediğiniz gibi onları cezalandıracağız'. Ne kadar kolay değil mi? Sanki hakemlerin kapasitelerini bilmezmiş, nasıl maç yönetebileceklerini anlamazmış gibiler.
<p>İlk 6 haftanın hakem atamalarına bakın, sanki ligin son 6 haftası oynanıyormuş gibi ellerindeki tüm silahları sahaya sürdüler. Hele de başkanın mentörü olduğu hakem! Pazar-çarşamba-cumartesi maça gidiyor. Hata yapsa da yapmasa da, -ki faulleri bile tam kavrayamamış bir hakem kimliğinde olduğu halde. Diğer hakemlerin nasıl bir duygu içinde olduklarını hissedebiliyorlar mı acaba? 38 hakemleri vardı, Bünyamin Gezer bıraktı, kaldı 37. Kaç tanesi maça gidiyor bir bakın. 80 tane yardımcı hakem kadrosu var, kaçı maç alıyor?
<p>Ne demişti Yusuf Namoğlu göreve ilk geldiğinde? 'Sıfır tolerans'. Bakmayın siz Alex'in oyundan atıldığına, her yorumun yapılabileceği bir karardı. Penaltılar verilmiyor, bileklere basmalara devam deniyor, ceza alanı içindeki uyarı yapılan itme-çekmeler devamında cezalandırılmıyor, alkış yapanlara kafa dönüyor vs. Hakemler ya korkudan önemli kararı veremiyor ya da kendini ispat için deplasman takımını ezmemeliyim şartlanmasıyla ev sahibinin hak ettiği düdükleri çalamıyor. Adaletli olan ya da olabilecek isimleri cezaya sokuyor ya da maç vermiyorlar.
<p>Hakem hatalarının bu kadar erken gündeme gelmesi tamamıyla MHK'nın hakem atama hatalarından kaynaklanıyor. Hatırlayalım, MHK Başkanı Yusuf Namoğlu 6. hafta sonu hakem hataları için ne demişti? 'En büyük sorun, hakemlerin kafalarının rahat olmaması.' Şimdi sayın başkan oturup bir düşünmeli. Demeli ki; ben MHK başkanıyım ama basında Federasyon başkanından fazla gündemdeyim, bir yanlışlık var mı bu işte? Yanlış atamalar yapıyor muyuz? Ya da acaba bilinçaltında bir takımı ya da takımları koruyor muyuz? 'Bundan önceki MHK'den, ne farkımız var?' </p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1197546), [web.archive.org (arşiv bağlantısı)](http://web.archive.org/web/20111103070021/http://www.zaman.com.tr:80/yazar.do?yazino=1197546)
