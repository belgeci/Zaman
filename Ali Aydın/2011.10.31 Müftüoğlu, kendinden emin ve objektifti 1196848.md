# Müftüoğlu, kendinden emin ve objektifti

*Ali Aydın 2011.10.31*

<td class="columnist-detail">
<p>Kuddusi Müftüoğlu, sakin, kendinden emin, tutarlı, objektif kararlarla oyunun kontrolünü sürekli elinde tuttu.</p>
<p>
<div id="haberMetinDiv">
<p>İkili mücadelelere kurallar çerçevesinde izin verdi. Futbolcuların faul beklentisiyle kendilerini yere atmalarına aldanmadı. Önemsiz, aşırı güç kullanılmayan itme çekmeleri devam ettirmesi oyunun hızının kesilmemesine katkı sağladı. Gösterdiği sarı kartlarda ve Sivassporlu Mahmut Boz'un ihraç edildiği pozisyonda ikinci sarıdan kırmızı kartını çıkarması doğru bir yorumdu. Maç içinde önemli olan pozisyon 76. dakikada geldi. Bu bölümde hem Beşiktaş lehine penaltı verildi, hem de Mahmut ikinci sarıdan kırmızı kart gördü. Pozisyonda Müftüoğlu, alışılagelmişin dışında beklenen kararı verdi. Ceza alanı içindeki hareketlenmede Mahmut, Egemen'i formasından çekti. Ceza alanı içinde olan bu hareket doğru bir yorumla penaltı kararı getirdi. Bir doğru yorum da bu pozisyonda rakibini çeken Mahmut'n sarı kart görmesi ve önceden sarı kartı olduğundan kırmızı kartla oyun dışı bırakılmasıydı. Yardımcı hakemler maçın sonucuna etki edecek hata yapmazken, Kuddusi Müftüoğlu gibi başarılı bir yönetim gösterdiler. Bu sonuç, Beşiktaş'a 3 puan getirirken, UEFA Avrupa Ligi'ndeki Dinamo Kiev maçı öncesinde moral kazandırdı. 
<p><b>Maçın adamı</b>
<p>Kürsüye Hilbert çıktı. Beşiktaş'ın sağ kanat oyuncusu Roberto Hilbert, dün gece attığı gol ve çalışkanlığıyla göz doldurdu. Siyah-Beyazlı takımın önemli isimlerinden Hilbert, Sivasspor ataklarında yaptığı ilk hamlelerle pozisyonların gelişmesinin de önüne geçerek galibiyette büyük rol oynadı.
<p><b>Hayal kırıklığı</b>
<p>Mahmut'tan kritik hata. Sivasspor'un defans oyuncusu Mahmut Boz, maç berabere iken yaptırdığı penaltıyla ikinci sarıdan kırmızı kart görerek arkadaşlarını yalnız bıraktı. Kırmızı-Beyazlı oyuncu, birkaç pozisyonda da arkadaşlarının kendisine takdim ettiği pasları cömertçe harcadı.
<p><b>Kırılma noktası</b>
<p>Penaltı ve kırmızı kart. Dakika 76... Skor 1-1... Beşiktaş, Sivasspor'un iyi oynadığı bölümde kazandığı penaltıyı gole çevirince üçüncü golü de bulmakta gecikmedi. Hugo Almeida'nın yerine oyuna giren Slovak forvet Filip Holosko'ya ise 90+4'te sadece müsabakanın skorunu tayin etmek kaldı.</p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1196848), [web.archive.org (arşiv bağlantısı)](http://web.archive.org/web/20111102032638/http://www.zaman.com.tr:80/yazar.do?yazino=1196848)
