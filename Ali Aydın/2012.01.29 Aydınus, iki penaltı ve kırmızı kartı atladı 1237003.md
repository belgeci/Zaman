# Aydınus, iki penaltı ve kırmızı kartı atladı

*Ali Aydın 2012.01.29*

<td class="columnist-detail">
<p>Fırat Aydınus, dün gece çok kötüydü.</p>
<p>
<div id="haberMetinDiv">
<p>Aydınus, sanki maçı biraz da kafasına göre yönetti. Gösterdiği sarı kartlar tartışılırdı. 21. dakikada Ujfalusi, Bursaspor ceza alanı önünde yerde kaldı. Serdar Aziz'in ayağı yerde ve sabit durumdaydı. Faul yok. Ancak faul verdi. Faule inanmamış olsa gerek, net bir sarı kartı atladı. 38. dakikada Emre Çolak'ın Hakan Aslantaş'a hem de yardımcı hakemin tam önünde direkt ayağına sert bir müdahalesi var. Yine sarı yok. 44. dakikada İbrahim Öztürk, Elmander'i, top havadan ceza alanına inerken koluyla aşırı güç kullanarak itiyor. Bu, net bir penaltıydı. Ve bu hakem için de penaltı olmalıydı. Neden derseniz? İki hafta önce Karabükspor-Trabzonspor maçında Fırat Aydınus, benzer pozisyonda Trabzonsporlu Aykut'un Shelton'a yaptığı harekette Trabzonspor aleyhine penaltı çalmıştı. Orada görüyorsan, burada da göreceksin. 47. dakikada Serdar Aziz, topla oynama şansı hiç yokken top da bir metre uzaktayken arkadan rakibinin tendonuna basıyor. Net kırmızı kart. Yine kartsız geçiştiriliyor. 90 +4. dakikada Bursaspor ceza alanı içinde Colin Kazım, kaleciyle karşı karşıya iken topa dokunuyor, yerden kayarak gelen kaleci Scott Carson da Kazım'ın ayaklarına çarpıyor. Kontrolsüz bir hareket. Temas var. Bu da bir penaltıyla cezalandırılmalıydı. 
<p><b>Maçın adamı</b>
<p>Kaptan, gemisini yönlendirdi. Bursaspor'un kaptanı İbrahim Öztürk, dün geceki maçta sıfır hatayla oynadı. Gol öncesi ve sonrası rakibinin birçok atağında kesicilik görevini iyi yaptı. Ayağına gelen topları da arkadaşlarına olumlu aktarmasını bildi. Önemli galibiyette 'Timsah' payının sahibi oldu.
<p>
<p><b>Hayal kırıklığı</b>
<p>Sercan artık 'Yıldırım' değil. Bursaspor'dan Galatasaray'a transfer olan Sercan Yıldırım, oyundan alındığı dakikaya kadar topla fazlasıyla buluştu. Ancak genç futbolcu, bu kadar şanslı olmasına rağmen gol bölgelerinde çok beceriksizdi. Meşin yuvarlağı ayağında dolandırdı, Elmander'le de anlaşamadı.
<p>
<p><b>Kırılma noktası</b>
<p>Batalla'nın golü. Dakika 50... Bursaspor'un Arjantinli yıldızı Pablo Batalla, kendisinin girdiği verkaçta topla buluştu ve şık bir vuruşla takımını öne geçirdi. Bu da dünkü müsabakanın tek golüydü. Tecrübeli futbolcu, maç içerisinde de inisiyatif alarak takım arkadaşlarına cesaret aşılamasını bildi.
<p></p></p></p></p></p></p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>
<!-- 		<div id="related-news-main" class="latest-news-main" style="font-size:10pt !important;border: 1px solid #CCCCCC;height: 120px;margin-bottom: 10px; padding: 10px;width: 500px;">  -->
<!-- 			<div style=" color: #CC3333;float: left;font-family: Arial;font-size: 12pt;font-weight: bold;margin-bottom: 5px;width: 500px;"> YASAL UYARI <hr size="1" color="#CCCCCC"></div>  -->
<!-- 			<div style="width: 490px;" >  -->
<!-- 			<div style="font-size:10pt !important;text-align:justify;">  -->
<!-- 		&nbsp;Yay&#305;nlanan k&#246;&#351;e yaz&#305;s&#305;/haberin t&#252;m haklar&#305; Feza Gazetecilik&#8217;e aittir. Kaynak g&#246;sterilse dahi k&#246;&#351;e yaz&#305;s&#305;/haberin tamam&#305; &#246;zel izin al&#305;nmadan kullan&#305;lamaz. -->
<!-- 			Ancak al&#305;nt&#305;lanan k&#246;&#351;e yaz&#305;s&#305;/haberin bir b&#246;l&#252;m&#252;, al&#305;nt&#305;lanan habere aktif link verilerek kullan&#305;labilir.  -->
<!-- 			Ayr&#305;nt&#305;lar i&#231;in l&#252;tfen <a target="" style="color:black;line-height: 18px;font-weight:bold;" href="import.do?gizlilik" class="related-news-title">tiklayiniz</a> -->
<!-- 			</div> -->
<!-- 		</div> -->
<!-- 		</div>  -->

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1237003), [web.archive.org (arşiv bağlantısı)](http://web.archive.org/web/20120430013714/http://www.zaman.com.tr:80/yazar.do?yazino=1237003)
