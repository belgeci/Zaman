# Dün gece herkesin konsantrasyonu kaybolmuştu

*Ali Aydın 2010.05.09*

<tr><td class="metin" colspan="2" style="padding-top: 20px; padding-left: 5px; ">Böylesine maçlarda herkesin oyuna motive olması, konsantrasyonunu üst seviyede tutması zordur.</td></tr><tr><td class="metin" colspan="2" style="padding-top: 20px; padding-left: 5px; "><p>Her iki takımın bu anlamda sorun yaşadığı karşılaşmada yine de hakem triosu görevini yaptı diyebiliriz. Tolga Özkalfa da avantajlarda bir pozisyonu kesmesiyle motivasyonunu sahaya yansıtamadığını gösterdi. 30. dakikaya kadar avantajları iyi uygulayan Özkalfa, bu dakikada hücumdaki G.Saraylı oyuncu Keita'ya faul var gerekçesiyle oyunu durdurdu. Oysaki rakip ceza alanı yayı üzerinde çok önemli bir pozisyon yakalayan G.Saray'ın çok önemli bir avantajını kesmiş oldu. Böylelikle hata yapan takımı mükafatlandırdı.
<p>32. dakikada Jo'nun iptal edilen kafa golü tamamıyla yorumu gerektiren pozisyondu. Jo, öndeki rakibinin sırtına elini koymuştu. Ancak rakibini itip itmediği ya da şiddetinin ne olduğunu çözmek mümkün değil. Hakem bir karar verecekti, iptal yönünde verdi. 34. dakikada Necati-Caner pozisyonunda Necati'nin penaltı beklentisi vardı. Devam kararı tamamıyla doğru olmasına rağmen Antalyaspor'un golcüsünün, hakemi aldatmaya yönelik hareketten sarı kart görmemesi şansıydı. 40. dakikada Caner'in kendi ceza alanı içinde eline çarpan topta devam kararı doğruydu. 55. dakikada Antalyaspor ceza alanı içinde Emre Çolak-Jedinak mücadelesinde de devam kararı doğruydu.
<p><b>1 No'lu Yardımcı Hakem Selçuk Kaya:</b> Kaya birkaç pozisyonda konsantrasyonunu kaybetse de sonuca etki edecek bir hata yapmadı.
<p><b>2 No'lu Yardımcı Hakem Adil Sinem: </b>Sinem dün gece sonuca etki etmeyecek birkaç pozisyon dışında iyi bir müsabaka çıkarttı diyebiliriz.
<p><b>Maçın adamı: Tita gecenin yıldızı </b><br/>
Antalyaspor'un forvet oyuncusu Tita, dün akşam futbolun çok az olduğu Ali Sami Yen'deki oyunda attığı gol ve başarılı performansıyla öne çıkan isimdi. Başarılı futbolcu, girdiği ikili mücadelelerde ayakta kalarak takımını G.Saray gibi güçlü bir rakip karşısında diri tuttu ve gecenin yıldızı oldu.
<p><b>Hayal kırıklığı: Jo yine bildiğiniz gibi </b><br/>
G.Saray'a geldiği günden bu yana gerek özel yaşantısı, gerekse düşük performansıyla eleştiri oklarının hedefi durumundaki Jo, dün gece de Antalya karşısında hiçbir varlık gösteremedi. Kendisine atılan pasları olumlu kullanamayan Jo, girdiği ikili mücadelelerde de başarılı olamadı. 
<p><b>Kırılma anı: Veysel'den şık kafa vuruşu
<br/>
</b>Karşılaşmanın 90. dakikası. Durum 1-1 ve G.Saray galibiyet golü bulabilmek için plansız şekilde Antalyaspor kalesine saldırıyor. Bu dakikada yapılan değişikliklerden biri de tecrübeli futbolcu Veysel Cihan. Veysel oyuna girer girmez topla buluşuyor ve attığı şık kafa golüyle takımını galibiyete taşıyor.<br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=981991), [web.archive.org (arşiv bağlantısı)](http://web.archive.org/web/20100510175801/http://www.zaman.com.tr:80/yazar.do?yazino=981991)
