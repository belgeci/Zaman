# Tolga Özkalfa dengeleri ayarlayamadı

*Ali Aydın 2010.11.14*

<td class="columnist-detail">
<p>Bu sezon devre arasında muhtemelen FIFA kokartı takacak olan Tolga Özkalfa, dün gece maç içi verdiği teknik kararlarında başarılı, disiplin kararlarında çok başarısızdı.</p>
<p>
<div id="haberMetinDiv">
<p>Aslına bakarsanız tüm hakemler, son haftalarda teknik kararlar yani faullerde, taçlarda, kornerlerde verdiği başarılı kararları maalesef disiplin yani sarı ve kırmızı kartlarda gösteremiyor. Tolga Özkalfa, 32. dakikada Alex'in topla oynama şansı yokken rakibine arkadan çelmesine faul vermesine karşın sarı kartını çıkartamadı. Bu kartı göstermeyince hemen 33. dakikada G.Antepsporlu Ahmet Arı'nın ceza alanına girmek üzere olan Stoch'u arkadan formasından çekip durdurmasında da sarı kartına başvurmadı. İşte bir düdüğü çalmazsan, diğerini de çalamazsın. Kaldı ki net sarı kart görmesi gereken Alex, 67. dakikada sarıyla cezalandırıldı. Bu da ikinci sarı olmalı idi. Özkalfa, Stoch'a devamlı taktiksel fauller yapılmasına da kayıtsız kalınca Slovak futbolcunun tepkilerine maruz kaldı. Bu da biraz oyun kurallarını ve futbolu bilmekle ilgili olsa gerek. Özkalfa, maçı bitirdiği anda şanssız idi. Bu pozisyonda G.Antepsporlu futbolcu topu elle kesti. Bu arada da 4 dakika uzatmalar bitmişti. Özkalfa'nın maçı burada bitirmesi doğruydu. Ancak elle oynayan G.Antepsporlu futbolcuya sarı kartı eksik kaldı. 

<p><b>Maçın adamı</b>
<p>Dany, her yerde kendini gösterdi 
<p>G.Antep'in stoperi Dany, maçın gizli kahramanıydı. Kamerunlu futbolcu, hemen hemen her pozisyonda yaptığı yerinde müdahaleler ile F.Bahçe'nin başlayabilecek etkili ataklarını yok etti. Dany, aynı zamanda takımı hücuma kalkarken de topu oyuna sokma becerisindeki isimdi.

<p><b>Hayal kırıklığı</b>
<p>Colin Kazım, krediyi çabuk tüketti 
<p>İlk on birde forma şansı bulan Fenerbahçeli Colin Kazım, Semih ile birlikte dün gece takımına ve oyuna hiçbir katkı sağlayamayan futbolcuların başındaydı. Sakatlığı nedeniyle riske edilmeyen Dia'nın yerine sağ kanatta maça başlayan Kazım, kendisine verilen şansı iyi kullanamadı.

<p><b>Kırılma noktası</b>
<p>Karcemarskas'ın kurtarışı 
<p>Dakika 90+2... Gaziantepspor 2-1 önde... Alex gol attığı pozisyondan daha durumdaki vuruşunda köşeye giden topu Karcemarskas öylesine bir refleksle çıkardı ki Fenerbahçe'ye 1 puan kaybettirdiği gibi takımına da artı 2 puan kazandırdı.
</p></p></p></p></p></p></p></p></p></p></div>
</p>
<a href="http://web.archive.org/web/20101223135357/mailto:aliaydin@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1052779), [web.archive.org (arşiv bağlantısı)](http://web.archive.org/web/20101223135357/http://zaman.com.tr/yazar.do?yazino=1052779)
