# Yıldırım, temponun yükselmesini sağladı

*Ali Aydın 2010.05.02*

<tr><td class="metin" colspan="2" style="padding-top: 20px; padding-left: 5px; ">FIFA hakemi Bülent Yıldırım, dün akşam faulleri her iki takıma eşit ve tutarlı yorumlayıp cezalandırınca maç içi karar standardını yakaladı.</td></tr><tr><td class="metin" colspan="2" style="padding-top: 20px; padding-left: 5px; "><p>Önemsiz faullerde 'devam' deyince topun oyunda fazla kalmasını sağladı. Bu da seyir zevki yüksek ve tempolu bir futbolun ön plana çıkmasını sağladı. Yıldırım, avantaj kurallarında da oyunun büyük bölümünde kontrolü elinde tutmasını bildi. Gösterdiği sarı kartlarda haklıydı. 40. dakikada Güiza'nın elle oynadığı gerekçesiyle iptal edilen goldeki yorumu yerindeydi. Çünkü İvesa'nın ceza alanındaki meşin yuvarlağı uzaklaştırmak için vuruşunda Güiza'nın kolları kendini korumak için değil, topun geçmesine engel olmak için yana doğru açılmıştı.
<p>İlk golde Volkan'ın Alex'in baldırına arkadan teması vardı. Karar doğruydu. Ancak Bülent Yıldırım, çok güzel götürdüğü maçta sonuca etki etmeyecek hatasını 87. dakikada yaptı. Bu bölümde Eskişehirspor'un defans oyuncusu Nadaravic'in Özer Hurmacı'ya ceza sahasında tabanıyla yaptığı teması Yıldırım, 'temassız taban kaldırımı' diye yorumlayınca endirekt vuruş kararı verdi. Oysa tabanla gelmesine rağmen temas olduğu için karar direkt vuruş, yani penaltı olmalıydı. Yıldırım'ın yaptığı bu tek hata, maçtaki nazar boncuğu oldu.
<p>1 No'lu Yardımcı Hakem Cem Satman: FIFA yardımcı hakemi kendi tarafında fazla pozisyon olmasa da doğru yorumlar yaptı.
<p>2 No'lu Yardımcı Hakem Ekrem Kan: Kendi sorumluluk alanında çok fazla pozisyonla karşılaşan Kan, yorumları ve verdiği kararlarla dün akşamın yıldızlarından bir tanesiydi. 

<p><b>Maçın adamı</b>
<p>Alex'in seyrine doyum olmuyor
<p>Son haftalarda Fenerbahçe'yi sürükleyen Brezilyalı yıldızı Alex de Souza, dün akşam yine sahnedeydi. Kaptan, attığı harika golün yanı sıra karşılaşma boyunca adeta futbol resitali sundu. Alex, estetik ve görsellik açısından tribünlere büyük keyif verirken, maça damgasını vurmayı başardı. 

<p><b>Hayal kırıklığı</b>
<p>İvesa'nın boyuna posuna yakışmadı
<p>Bu sezon çıkardığı başarılı maçlarla dikkat çeken ve geçtiğimiz hafta Eskişehirspor'la 3 yıllık sözleşme tazeleyen Hırvat kaleci İvesa, herkesi hayal kırıklığına uğrattı. Alex'in frikik golünde tayming hatası yapan 2.05'lik file bekçisi, Özer'den yediği golde ise amatör kalecileri bile aratmadı.

<p><b>Kırılma anı</b>
<p>Frikik golü Fenerbahçe'ye yetti
<p>Fenerbahçe, maça çok istekli ve atak başlamıştı. Özellikle sağ kanattan etkili ataklar yapan Sarı-Lacivertliler, aradığı golü ise göbekten buldu. 13. dakikada Alex'in yere düşürülmesiyle kazanılan serbest vuruşta topun başına geçen Sambacı, yaptığı klas vuruşla takımını rahatlattı.<br/></p></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=979516), [web.archive.org (arşiv bağlantısı)](http://web.archive.org/web/20100503143653/http://zaman.com.tr:80/yazar.do?yazino=979516)
