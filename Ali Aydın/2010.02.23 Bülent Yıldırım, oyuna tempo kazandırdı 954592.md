# Bülent Yıldırım, oyuna tempo kazandırdı

*Ali Aydın 2010.02.23*

<tr><td class="metin" colspan="2" style="padding-top: 20px; padding-left: 5px; ">FIFA hakemi Bülent Yıldırım, dün akşamki müthiş futbolun kahramanlarından biriydi. Yaptığı önemli bir hata ise skor sebebiyle gözükmedi. Her şeyden önce fazla düdük çalmadı.</td></tr><tr><td class="metin" colspan="2" style="padding-top: 20px; padding-left: 5px; "><p>Bu da oyunun tempo kazanmasını sağladı. Zevkli, pozisyonlu ve bol gollü bir mücadeleyi ortaya çıkardı. Doğru yorumları ve cezalarına rağmen kart göstermemek için direndi. Hırs ve kazanma arzusunun zaman zaman sertlik ve agresifliği ön plana çıkardığı anlarda futbolcuları uyardı. Otoriter kimliğini ve önleyici hakemliğini sahaya yansıtmasını bildi. İlk yarının tersine ikinci devrede futbolcuların agresif bir yapıya bürünmeleri Yıldırım'ın da kararlarındaki standartlarını ve balansını bozdu. 37. dakikada Volkan Şen'in Alex'e topa sahip değilken dirsek teması pek masumane değildi. Yıldırım 'devam' dedi. En önemli hatasını 56. dakikada yaptı. Ceza alanında kaleye yakın mesafede vuruşu yapacak olan Ozan İpek'i Emre Belözoğlu topla oynama şansı yokken arkadan omuz darbesiyle düşürdü. Bu, net bir penaltı ve bariz gol şansından kırmızı karttı. 72. dakikada Ömer'in de ceza sahasına girme hazırlığındaki Semih'i boynundan çekerek ceza alanına girerken bırakması direkt serbest vuruşu gerektiriyordu.
<p>1 No'lu Yardımcı Hakem Cem Satman: 47. dakikada Bursaspor, köşe bayrağı yanında serbest vuruş kazandı. Kaleci İvankov'a atışı yaptırması Alex'i sinirlendirdi ve Brezilyalı sarı kart gördü. Diğer pozisyonlarda başarılıydı.
<p>2 No'lu Yardımcı Alper Ulusoy: Üstün performansı, özgüveni, kendinden emin tavırlarıyla dikkati çekti. Kararlarında isabetliydi. Çağdaş ve güvenilir bir hakem çizgisindeydi.?
<p><b>Maçın adamı</b>
<p>Oyun b'Ozan' bir futbolcu!
<p>Bursaspor'un genç yıldızı Ozan İpek, özellikle maçın son bölümlerindeki üstün performansıyla dikkati çekti. Pozisyonlarda olması gereken yerdeydi. Başarılı vuruşlarıyla takımının iki golüne imza attı. Yeşil-Beyazlıların Şükrü Saracoğlu Stadı'ndan 3 puanla ayrılmasında kilit rolü oynadı.
<p><b>Hayal kırıklığı</b>
<p>Bilica kendine fazla güvendi 
<p>Fazla güven, bir futbolcunun genellikle hata yapmasına sebep olur. Bilica da dün akşam ceza alanındaki gereksiz taban müdahalesiyle rakibine gol şansı tanıdı. Rakibin beraberlik sayısına zemin hazırlayan Brezilyalı savunma oyuncusu, Bursaspor'un direnç kazanmasına yol açtı.
<p><b>Kırılma anı</b>
<p>Alex'in direkten dönen şutu...
<p>Dakika 35... Fenerbahçe 2-1 önde. Alex'in müthiş füzesi direğe çarpıp dışarı çıkmasa Sarı-Lacivertliler ilk yarıyı 3-1 önde kapatacaktı. Kanarya muhtemel bir golle psikolojik üstünlüğü de yakalayacaktı. Ancak meşin yuvarlak auta gidince ikinci yarıda dengeler değişti.<br/></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=954592), [web.archive.org (arşiv bağlantısı)](http://web.archive.org/web/20100304071452/http://www.zaman.com.tr:80/yazar.do?yazino=954592)
