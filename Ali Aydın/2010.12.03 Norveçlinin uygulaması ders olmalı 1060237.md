# Norveçlinin uygulaması ders olmalı

*Ali Aydın 2010.12.03*

<td class="columnist-detail">
<p>Norveçli hakem Tom Harald Hagen, maçın genelinde başarılıydı. Hagen, iki takım oyuncularının centilmenliği ön plana çıkardığı maçta önemli bir pozisyona yakalanmadı.</p>
<p>
<div id="haberMetinDiv">
<p>Hilbert'in gördüğü sarı kartta faul bile verilmeyebilirdi. Beşiktaş'ın yediği golde Necip'in rakibine teması bile yokken faul çalması, Kartal'ın bir gol yemesine sebep oldu. Bu önemli iki hatası dışında yardımcılarıyla uyumu iyiydi. Norveçli, Alman Hilbert ile rakibi Beşiktaş ceza alanı içinde kafaya çıktığı pozisyonda sakatlık geçirince oyunu durdurdu. 
<p>Sporcu sağlığını ön plana çıkartması doğru bir uygulamaydı. Bunu şunun için her fırsatta yineliyoruz. Bu sırada top, 2-1 yenik durumdaki CSKA Sofyalı oyuncunun ayağında ceza alanına yakın bir yerdeydi ve gol asisti yapılabileceği konumdaydı. Burada hakem cesaretli davrandı. Bu örnek uygulamayı hakemler dikkate almalı. Yardımcı hakemler dün gece birçok ofsayt pozisyonunda çok tepki alsalar da doğru kararlar verdi. 
<p>Türkiye'nin Avrupa arenasında tur atlayan tek takımı olan Beşiktaş, deplasmandaki yenilmezliğini Bulgaristan'da da devam ettirdi. Kartal, bu galibiyetle Türk futbolu adına önemli bir başarıya imza attı. 
<p>
<p><b>Maçın adamı: Guti yine klasını ispatladı <br/>
</b>Beşiktaş'a ve Türkiye'ye uyum sağladıkça performansını her geçen gün yükselten Guti Hernandez, Sofya'da da ilk goldeki asisti ve maç içindeki çabasıyla alkışı hak eden isimdi. İspanyol yıldız, özellikle ikinci yarıda biraz hareketlenince temsilcimizdeki diğer futbolcuları da etkilemeyi başardı. 
<p><b>Hayal kırıklığı: Vidanov ayakta dahi duramadı </b><br/>
CSKA'nın sağ kanat oyuncusu Pavel Vidanov, kalecisiyle birlikte yaptığı hatalarla takımının yenilgisine zemin hazırladı. Mücadeleden uzak ve silik bir performans ortaya koyan Vidanov, Beşiktaş'ın özellikle kanatlardan yaptığı akınlarda yer tutamadı. İleri pas servislerinde de etkisizdi.
<p><b>Kırılma noktası: Cenk, devrenin sonunda devleşti
<br/>
</b>Skor 0-0... Dakika 45+2... Beşiktaş'ın genç file bekçisi Cenk Göken, sakatlanma pahasına müthiş bir refleksle topa müdahale etti. Genç kaleci bu pozisyondan sonra da oyuna devam edemedi. Öyle ki onun yerine ikinci yarıda oyuna dahil olan Hakan Arıkan, yediği hatalı golle yine tepki çekti.</p></p></p></p></p></p></p></div>
</p>
<a href="http://web.archive.org/web/20110105103639/mailto:aliaydin@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1060237), [web.archive.org (arşiv bağlantısı)](http://web.archive.org/web/20110105103639/http://www.zaman.com.tr/yazar.do?yazino=1060237)
