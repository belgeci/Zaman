# Abay, maçı otoritesi ve vücut diliyle yönetti

*Ali Aydın 2011.10.23*

<td class="columnist-detail">
<p>Karşılaşmanın hakemi Süleyman Abay, hızlı, tempolu ve bol pozisyonlu maçta oyunun genelinde başarılıydı.</p>
<p>
<div id="haberMetinDiv">
<p>Abay, özellikle otoriter hakem kimliğini sahaya yansıttı, beden dilini iyi kullandı. Yardımcı hakemler de kendisine uyum sağlayınca başarılı bir yönetim ortaya çıktı. Beşinci dakikada Glowacki'nin attığı ancak iptal edilen golde iki ihlal aynı anda yapıldı. Glowacki, Giray'ın kafasıyla geri çıkardığı topta hem ofsayttı hem de rakibinin kafaya çıkmasını engelledi. 69'da Trabzonspor'un penaltı kazandığı pozisyonda kaleci Carson, Burak'ın koşu yoluna doğru ayaklarını uzattı. Bu pozisyonda Burak'ın ayağı da Carson'un ayağıyla buluştu. Burak ayağını çekebilirdi ya da çekmeyebilirdi. Ancak yapılan temas, her yoruma açık. Burak sağ ayağını kaldırabilir rakibin üstünden geçebilirdi. Her iki karara da saygı duyulması gerekir. Bu pozisyonda sarı kart kullanılması doğru. Çünkü Burak'ın kaleciyi geçtikten sonraki pozisyonda hem tekrar topla buluşma şansı azdı hem de kalenin görüş alanı sıfır noktasına gelebilirdi. 15. dakikada N'Diaye orta alanda Burak'ın topla oynama mesafesindeyken bileğine bastı. Burada kırmızı kart kullanılması beklenmemeli. Kendisini koruma amaçlıydı. Yardımcı hakem Alpaslan Dedeş'i de kutlamak gerekir. Verdiği iki karar zor ve sonuca etki eden pozisyonlardı. Birinde Glowacki'nin golünü iptal ettirdi. Diğerinde Sestak'ın attığı gol öncesi Ozan'ın topla buluştuğu ana devam dedi. 
<p>
<p><b>Maçın adamı</b>
<p>Alkışlar Sestak'a. Bursaspor'un Ankaragücü'nden transferi Sestak, attığı gol ve oynadığı futbol dışında, insani yönüyle de alkışı hak etti. Slovak oyuncu, attığı golün ardından tribünlere koşup asker selamı vererek gönülleri de fethetti. Sestak, Bursaspor'a alıştığını performansıyla ispat etti.
<p><b>Hayal kırıklığı</b>
<p>Serdar Aziz'den hata. Serdar Aziz, oyunun büyük bölümünde iyi olmasına rağmen veremediği geri pasıyla rakibine penaltı kazandırdı. Başarılı oyuncu, yaptığı bu hareketle takımını çok önemli bir galibiyetten eden futbolcu oldu. Oysa genç futbolcu, geçen haftaki G.Saray maçının yıldızıydı.
<p><b>Kırılma noktası</b>
<p>Burak inat edince. Dakikalar 69'u gösterirken Trabzonspor'un golcüsü Burak, rakip oyuncu Serdar Aziz'e baskı yaparak onu hataya zorladı. Bu hedefine ulaşarak topu alan Burak, Carson'a takılarak penaltı kazandırdı. Beyaz noktanın başına geçen ve golünü de atan başarılı forvet takımına 1 puanı getirdi.</p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1193865), [web.archive.org (arşiv bağlantısı)](http://web.archive.org/web/20111107042332/http://www.zaman.com.tr:80/yazar.do?yazino=1193865)
