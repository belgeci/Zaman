# Müftüoğlu ve yardımcıları takdiri hak etti

*Ali Aydın 2010.02.01*

<tr><td class="metin" colspan="2" style="padding-top: 20px; padding-left: 5px; ">Çıkışını her düdük çaldığı maçta sürekli yükselten Kuddusi Müftüoğlu ve ekibi, dünkü maçta da yıldızlaştı.</td></tr><tr><td class="metin" colspan="2" style="padding-top: 20px; padding-left: 5px; "><p>Müftüoğlu, her şeyden evvel çağdaş hakemlik adına çok üst düzey bir yönetim sergiledi. Pozisyonlardaki müthiş yorumlarını avantajlarla birleştirdi. Böylece oyunun seyir zevkini artırdı, futbolun meyvesi olan gollerin hazırlanmasına katkıda bulundu. Daha da önemlisi futbolcu sağlığına verdiği önem takdire değerdi. Bir hakemin bir maçı güzelleştirdiği, oyuna tempo ve katkı sağladığı maçlar gerçekten çok azdır. Müftüoğlu, üstün form grafiğiyle Türk hakemliğinin lokomotif ismi olduğunu bir kez daha ortaya koydu. Fazla söze gerek bırakmayan Müftüoğlu'na inşallah nazar değmez. Müftüoğlu'nun tek hatası Bilica'nın kale direğini tekmelediği pozisyonda sarı kart göstermemesiydi. (Ki tüm hakemler bunu atlıyor.)
<p> 1 No'lu Yardımcı Hakem Selçuk Kaya: Tecrübeli ve deneyimli yardımcı hakemlerden Selçuk Kaya, dün hakemiyle uyumluydu. Oyuna yaptığı katkılar ve oyun içindeki performansıyla üst düzey bir yönetim gösterdi. Kaya, ismine yakışır bir kararlar verdi.
<p> 2 No'lu Yardımcı Hakem Alper Ulusoy: FIFA yardımcı hakemliğini kendi isteğiyle bırakan ve düdük hakemliğine adım atmak üzere hazırlanan Ulusoy, gayet başarılıydı. Verdiği tüm ofsayt kararlarında ve Kuddusi Müftüoğlu'na yaptığı katkıyla sivrildi. 54. dakikada Semih'in attığı goldeki 'devam' kararı bir takımın hakkının nasıl teslim edileceğini ispatlar gibiydi. Genç neslin kaliteli ismi, umarız hakemlikte de çıtayı yükseltir.?
<p><b>Maçın adamı: Semih, Daum'a 'beni unutma' dedi<br/>
</b>Fenerbahçe'nin az şans bulan yıldızı Semih Şentürk, dün attığı iki goldeki becerisiyle takımının farklı galip gelmesindeki en önemli isimdi. Klasını fazlasıyla konuşturmasını bildi. Hocası Daum'a da bir kere daha 'beni gör' dedi. Herhalde bundan daha iyisini yapamazdı.
<p><b>Hayal kırıklığı: Murat'ın hataları pahalıya patladı 
</b><br/>
Sivasspor'un tecrübeli defans oyuncusu Murat, dünkü maçın ikinci ve beşinci golünde ciddi hatalar yaptı. Hele de ikinci goldeki yanlış ofsayt taktiğiyle takımının direncini kıran isimdi. Savunmadaki arkadaşlarıyla uyumsuz göründü, rakip forvetleri durduramadı. 
<p><b>Kırılma anı: Yardımcıdan takdirlik 'devam'
<br/>
</b>Dakika 55... Skor 1-1. Semih'e atılan uzun topta golcü futbolcu meşin yuvarlakla buluşurken pozisyon şeklen ofsayt gibi göründü. Ancak 'devam' kararının verilmesi harika bir yardımcı hakem yorumuydu. Oyunu kesmeyen yardımcı hakem Alper Ulusoy'u kutlamak lazım.
<hr/>
<p align="center">
<img border="0" src="http://web.archive.org/web/20100203030512im_/http://medya.zaman.com.tr/2010/02/01/mac-fener.jpg"/><br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=946813), [web.archive.org (arşiv bağlantısı)](http://web.archive.org/web/20100203030512/http://zaman.com.tr:80/yazar.do?yazino=946813)
