# Kötü niyetli futbolcular Müftüoğlu'nu zorladı

*Ali Aydın 2010.03.21*

<tr><td class="metin" colspan="2" style="padding-top: 20px; padding-left: 5px; ">Cuma gecesi oynanan Kasımpaşa-Beşiktaş maçında futbolcular çok iyi niyetliydi. Ancak dünkü mücadele farklı görüntülere sahne oldu.</td></tr><tr><td class="metin" colspan="2" style="padding-top: 20px; padding-left: 5px; "><p>Gol dışında hiçbir pozisyonun olmadığı karşılaşmada, bilinçli elle oynamalar, kendini yere atmalar, rakibe şiddetli hareketler, tekmeler ve tekme atmaya teşebbüsler; aklınıza gelebilecek birçok şey vardı.
<p>Oyuncular böyle olunca hakem Kuddusi Müftüoğlu, ister istemez bazı kararlarında yorum hataları yaptı. Direkt ve endirekt vuruşları iyi yorumlayan Müftüoğlu, genelde oyunu devam ettiren, ufak tefek itme çekmelere prim tanımayan bir isim. 4. dakikada Dos Santos-Serdar Kurtuluş mücadelesinde pozisyona çok yakın ve net görüş alanı içinde Serdar'ın Dos Santos'un kolundan hafifçe çektiğini gördü. "O çekmeyle öyle bir düşüş olur mu?" diye kendini sorguladı. Penaltı verilir miydi? Evet. Ancak Müftüoğlu, kendisini abartılı şekilde yere atan Dos Santos'a inanmadı. 39. dakikada Mehmet Topuz'un bilerek elle oynamasını da görmedi. Mehmet Topuz'un hareketi centilmenlik dışıydı. 40. dakikada Emre Belözoğlu'nun, İvan De Souza ile mücadelesinde önce dirseği, sonra temaslı, ancak şiddetli olmayan tekmesi var. Müftüoğlu'nun neden sarı kartına başvurmadığı anlaşılamadı.
<p>1 No'lu Yardımcı Hakem Erhan Sönmez: Tecrübeli yardımcı hakem, soğukkanlı yapısıyla dün akşam da çok başarılı bir maç çıkarttı.
<p>2 No'lu Yardımcı Hakem Nihat Mızrak: O da dün akşamın başarılı isimlerindendi. Özellikle verdiği kararlardan sonra futbolcuların itirazlarındaki beden dilini iyi kullanması örnekti.

<p><b>Maçın adamı</b>
<p>Bilica, G.Antep'e şans tanımadı
<p>Fenerbahçe'de golü Güiza attı ve takımına 3 puanı kazandırdı. Ancak Gaziantepspor'un tüm ataklarını karşılayıp rakip forvetlerin pozisyon bulmasına engel olan futbolcu hiç kuşkusuz ki Bilica'ydı. Son haftalarda hatalarıyla eleştirilen Brezilyalı, alkışı fazlasıyla hak etti.

<p><b>Hayal kırıklığı</b>
<p>Topuz oynuyor gibi yapıyor! 
<p>Fenerbahçe'nin orta sahasındaki yıldız futbolcusu Mehmet Topuz, dün gece özgüvenden yoksundu. Oynayabileceği, atağa kalkabileceği birçok pozisyonda topu ayağından çıkartmak için her şeyi yaptı. Bir an önce taraftarlara aldığı parayı hak ettiğini ispatlaması gerekiyor.

<p><b>Kırılma anı</b>
<p>Daniel Güiza'nın şık golü...
<p>İspanyol forvet Daniel Güiza, öyle bir vuruş yaptı ki gözlere hitap etmesini bildi. 3 puanı getiren estetik golü maçın belki de tek pozisyonuydu. Geçen hafta ilk 11'de forma giymemişti; ancak dün 90 dakika boyunca istekli görüntüsüyle dikkati çekti. Taraftardan da alkış aldı.<br/></p></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=964090), [web.archive.org (arşiv bağlantısı)](http://web.archive.org/web/20100403104514/http://www.zaman.com.tr:80/yazar.do?yazino=964090)
