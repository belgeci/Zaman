# Kuddusi Müftüoğlu, alkışı hak etti

*Ali Aydın 2010.05.10*

<tr><td class="metin" colspan="2" style="padding-top: 20px; padding-left: 5px; ">Maç öncesinde çok konuşulan ve üzerinde stres oluşturulan, bunun sonucunda da futbol dışı agresifliğin ön plana çıkabileceği karşılaşmayı Kuddusi Müftüoğlu, otoriter hakem kimliğini tecrübesiyle bütünleştirmesini bildi.</td></tr><tr><td class="metin" colspan="2" style="padding-top: 20px; padding-left: 5px; "><p>Hakemi, oyuncular da kabul edince, futbol ön plana çıktı. Müftüoğlu, her iki takıma da eşit düdükler çalarak dengeyi bozmadı. Oluşabilecek karmaşaları önceden sezerek aktif şekilde müdahalelerde bulundu.Yani Müftüoğlu dün akşamın yıldızı desek abartmış olmayız.
<p>5. dakikada A.Gücü ceza alanı içinde Özer ile Koray'ın mücadelesinde devam kararı doğruydu. 17. dakikada Lugano'nun dudağının kanadığı pozisyonda İlhan'la beraber hava topuna çıktığında rakibinin kolları doğal konumundaydı. Pozisyon gereği İlhan'ın dirseği Lugano'ya geldi. Art niyet yoktu. Dolayısıyla karta başvurulmaması yerindeydi. 30. dakikada Raimond'un ofsayt gerekçesiyle iptal edilen gol kararı doğruydu. Çünkü Raimond, topa ilk vurduğunda pasif ofsayt pozisyonundaydı. Ancak sekerek önüne gelen topta bu defa aktif duruma geçmişti. 59. dakikada F.Bahçe ceza alanı içinde Bilica-Raimond pozisyonunda da devam kararı doğruydu. Müftüoğlu gösterdiği sarı kartlarda da haklıydı. F.Bahçe kaptanı Alex'in, ikinci yarı başladığında takım elbisesiyle yedek kulübesinde oturması kurallar gereği doğruydu. Çünkü Alex, oyundan ihraç edilmemiş sadece değişiklik yapılmıştı.
<p>1 No'lu yardımcı hakem Mustafa Emre Eyisoy: Tecrübeli FIFA yardımcı hakemi Mustafa Emre Eyisoy, bilgi ve becerisini sahaya yansıtan isimdi.
<p>2 No'lu yardımcı hakem Nihat Mızrak: Aktif pozisyonlarda hakemine üst düzey yardımı ve ofasytlardaki başarılı tespitleriyle iyi bir maç yönetti.?
<p><b>Maçın adamı</b>
<p>Mehmet Topuz, kafasını çalıştırdı
<p>F.Bahçe'nin son haftalardaki bal yapmayan arısı Mehmet Topuz, A.Gücü maçında kendisinden beklenen patlamayı nihayet yaptı. Sağ kanatta görev yapan Mehmet, zorlu karşılaşmanın gol perdesini açarken takımına hem hücumda, hem de defansta büyük katkı sağlayan isimdi. 
<p><b>Hayal kırıklığı</b>
<p>Serkan Kırıntılı, hayalet gibiydi 
<p>Ankaragücü'nün genç file bekçisi Serkan Kırıntılı, daha önceki maçlarını inkâr edercesine öylesine anlamsız goller yiyerek adeta takımını yaktı. Serkan, Mehmet Topuz'un attığı gol hariç yediği iki golde de acemice hatalar yaparak kendisine güvenenleri mahcup etti. 
<p><b>Kırılma anı</b>
<p>Suskun Güiza'dan altın kafa
<p>Fenerbahçe, ilk yarıyı 1-0 önde kapatmasına rağmen ikinci yarıya tedirgin çıktı. Ancak Güiza, ikinci 45 dakikanın daha hemen başında kaleci Serkan Kırıntılı'nın ikramıyla öyle bir kafa golü attı ki hem kendi geleceğinin hem de Fenerbahçe'nin önünü açtı. <br/></p></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=982291), [web.archive.org (arşiv bağlantısı)](http://web.archive.org/web/20100511162243/http://zaman.com.tr:80/yazar.do?yazino=982291)
