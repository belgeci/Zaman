# Sevgili Kazım, tacı sen atsan derbiyi F.Bahçe mi kazanacaktı?

*Ali Aydın 2009.11.24*

<tr><td class="metin" colspan="2" style="padding-top: 20px; padding-left: 5px; ">Türk toplumu olarak agresif bir yapımız vardır bizim. Çoğu zaman hemen sinirlenir, en son söylenmesi gerekeni ilk başta söyleriz.</td></tr><tr><td class="metin" colspan="2" style="padding-top: 20px; padding-left: 5px; "><p>Asla yapılmaması gereken fiili eylemi, öncelikli yapılması gereken olarak algılayıp, yaptığımızın doğru olduğunu zannederiz. Sonuçlarını hiç hesap edemeden, yaşanmışlardan ders çıkartmayıp, anlık kaygılar duyup, heyecanlı tepkiler veririz. Hele de konu futbol ve taraftarlıksa, gözlerini fanatizmlik bürür böylelerinin. Tecrübe ve deneyimin önemini kavrayamaz bu kişiler. Her taşın altında bir neden ararlar. Ve en kötüsü kendilerini, futbolun olmazsa olmazı zannederler. 
<p>Tribünlerdeki şiddetin önü, şimdilik emniyet müdürlerinin (özellikle İstanbul) şahsi gayretleriyle alınmaya çalışılıyor. Başarılı da olduğunu söyleyebiliriz. İşte Beşiktaş-Fenerbahçe derbisinde aklınızda ne kaldı diye sorsak, hiç kuşkusuz herkes, olaysız bir derbi geçti der. 
<p>Bir taraftan bu güzellik, diğer tarafta Eskişehir'de maç öncesi yaralamalar, stadın perişan edilmesi. Bıçaklanıp hastaneye yatırılan iki kişiye; 'tebrikler, bıçaklanıp takımınıza bir puan aldırdınız, helal olsun size mi' demeliyiz, yoksa yine bu mantıkla hareket edip, acaba ölselerdi (Allah korusun) 3 puan kazanılabilir miydi, diye mi sormalıyız. Ya da yakalandığında hapse girip, hayatının nasıl birden altüst olacağını, ailesinin neler yaşayabileceğini mi anlatmalıyız? Bıçaklayan, yakalandıklarında hapse girecek ve sabıkalı olacak kişilere sorum şu; kaçmanız, saklanmanız ya da teslim olmanızı (ki doğrusu bu) falan bir tarafa bırakıyorum. Sizin savunmanızı kulüp ya da yöneticilerin mi yapacağını veya sizi ziyarete geleceklerini mi sanıyorsunuz? Bir soru da hastanede yatanlara; peki sizin takımınızın yöneticileri sizin hastane masrafınızı falan karşılar mı? 
<p>Beşiktaş, alkışlanacağına niye eleştiriliyor?
<p>Çok ilginç, ligdeki ilk 6 hafta ve Şampiyonlar Ligi'nde başarısız sonuçlar alan ve çok eleştirilen Mustafa Denizli ilginçtir, liderle arasındaki puan farkını derbiyi kazanarak 4'e indirmekle alkışlanacağına, neden 4. golü attırmadın diye de eleştirilebiliyor. İlk 6 hafta ile 13. hafta bittiğindeki puan cetveline baktığımızda Denizli, futbolun en önemli olmazsa olmazı olan 'istikrarlı duruş' sonucu takımların zaman zaman iniş yaşayabileceğini, büyük takımların ve taraftarlarının böylesine durumlarda birbirlerine kenetlenmesi gerektiğini, bir kez daha kanıtladı. Fazla söze gerek yok. Şu da bir gerçek ki bir tarafta Mustafa Denizli, Ertuğrul Sağlam, Tolunay Kafkas, Mesut Bakkal, Yılmaz Vural gibi Türk teknik adamları başarıya imza atarken, diğer tarafta Daum, Rijkaard gibi kredisini tüketen eleştirilerin yoğunlaştığı isimlerle birleşen ve istifa eden Broos gibi yabancı teknik adamlar. Demek ki güven ve istikrarın futbolda ne kadar önemli olduğu bir kez daha kanıtlanmış oldu. 
<p>Bu arada topun taç çizgisini geçip-geçmediği gibi önemsiz bir pozisyonda, yardımcı hakeme bir şeyler söyleyip kırmızı kart gören ve muhtemelen 2 maç ceza alacak olan Fenerbahçeli oyuncu Kazım, kredisinin bittiğini görmeli. Hiçbir futbolcu takımını bu denli saçma tavırdan dolayı yalnız bırakmamalı. Büyük bir kulübü ve taraftarını temsil edenlerin, böylesine bir davranış şekliyle, önce takımını ve taraftarını, sonrasında sahada mücadele eden arkadaşlarını yalnız bırakmaya hakkı yok. Bu haftanın hakemler açısından iyi geçtiğini söyleyemeyiz. Derbide verilmeyen net penaltı ve geçerli sayılan net ofsayt golün yanı sıra diğer stadyumlarda oynanan maçlarda ikili mücadelelerde yapılan yanlış penaltı yorumları, yine yanlış yorumlamalardan gösterilen 2. sarı kartlarla takımların haksız yere eksik bırakılması, ofsayt pozisyonlarının devam ettirilmesi var. 
<p>Demek ki geçen haftaki ara, hakemlik adına iyi değerlendirilememiş. İlk yarının sonlarına geldiğimizde hem TSL hem de alt ligler ısınmaya, puan kayıplarının telafisinin olmayacağı haftalara girmeye başladı. Umuyorum, bundan sonraki haftalarda sonuca etki eden ya da edebilecek hataların en aza indirilmesi için gerekli tedbirler ve atamalar yapılır. Bilinmeli ki, Daum, Rijkaard gibi teknik adamların yanı sıra MHK'nın da kredisi tükenmek üzere. Bu arada Taner Gizlenci için senaryo üretenler de, herhalde gerekli cevabı almışlardır. <br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=919503), [web.archive.org (arşiv bağlantısı)](http://web.archive.org/web/20091125141959/http://zaman.com.tr:80/yazar.do?yazino=919503)
