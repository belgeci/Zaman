# Özkalfa tempoya katkıda bulundu

*Ali Aydın 2010.11.01*

<tr><td class="metin" colspan="2" style="padding-top: 20px; padding-left: 5px; ">Spor otoriteleri ve taraftarları, üst üste üç kez mağlup olan Beşiktaş'ın, Sivasspor karşısında ne yapabileceğini merak ediyordu.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Gözlerin çevrildiği maçta düdük çalan Tolga Özkalfa başarılıydı. Genellikle orta alan mücadelesi şeklinde geçen karşılaşmada yerinde yorumlar yaptı. Topun oyunda fazla kalması için gerekli tüm kararları sahaya yansıttı. Gösterdiği sarı kartlarda haklıydı. Yardımcı hakemleriyle iletişimde doğru prosedürleri uyguladı.
<p>Maçın başında gelen gollerle rahatlayan mücadele, ikinci yarıda Sivasspor'un ilk devreye oranla daha organize ataklarıyla zorlu bir sürece girdi. Özkalfa, özellikle ikinci 45 dakikada oyunu fazla kesmemek adına bazı faulleri, daha doğrusu önemsiz diye adlandırılan müdahaleleri devam ettirdi. Böylece tempoyu düşürmemeye gayret etti. Bu, en büyük artısıydı. Sivasspor'un bulduğu golden sonra daha istekli, daha arzulu oyununa hakem de düdükleri ve objektif yorumlarıyla iştirak etti. Sonuç olarak Tolga Özkalfa, başarılı ve kabul edilir düzeyde bir yönetim tarzı sergiledi. Umarız ki Tolga Özkalfa, dünkü karşılaşmadan sonra alacağı maçlarda bu düzeyde başarılı 90 dakikalara imza atar. Yardımcı hakemler ise görevlerini başarılı yaparak yorumlarında hakeme katkı sağlamasını bildi. 
<p><b>Maçın adamı</b>
<p>Üzülmez, gençlere taş çıkarttı
<p>Beşiktaş'ın tecrübeli ismi İbrahim Üzülmez, oynadığı futbolla dün akşamın da yıldızıydı. Özellikle Bobo'nun attığı goldeki asistiyle alkışı hak etti. 90 dakika bitmek bilmeyen enerjisiyle sahada basmadık yer bırakmadı. Hırsı ve mücadelesiyle birçok gence örnek olmaya devam etti.
<p><b>Hayal kırıklığı</b>
<p>İmajında değişikliğe giden Brezilyalı, oyun alanında ve futbolunda pek farklılık gösteremiyor. Hocası Bernd Schuster'in kendisine her zaman şans vermesine rağmen rakip savunmayı zorda bırakacak varyasyonlardan uzak göründü. Sivasspor'u eksiltecek hareketleri yapmaktan çok uzaktı. 
<p><b>Kırılma noktası</b>
<p>Cihan vurdu, direk 'dur' dedi
<p>Dakika 90+3. Sivasspor, İnönü Stadı'nda 2-1 mağlup durumda. Kırmızı-Beyazlılar'da Cihan Yılmaz ceza sahasına süzülerek öyle güzel vurdu ki ancak Rüştü Reçber'i geçen top direkten döndü. Böylece Beşiktaş iki puan daha kazandı. Sivasspor da hanesine yazdırabileceği iki puandan oldu. </p>
</p></p></p></p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1047417), [web.archive.org (arşiv bağlantısı)](http://web.archive.org/web/20101101215237/http://www.zaman.com.tr:80/yazar.do?yazino=1047417)
