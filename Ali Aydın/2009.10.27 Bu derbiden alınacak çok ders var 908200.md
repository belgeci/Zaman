# Bu derbiden alınacak çok ders var

*Ali Aydın 2009.10.27*

<tr><td class="metin" colspan="2" style="padding-top: 20px; padding-left: 5px; padding-right: 10px;">Fenerbahçe-Galatasaray derbisinde ders olarak gösterilecek çok sayıda olay ve pozisyonlar vardı. Gelin biz bu hafta kural ve talimatları konuşalım.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Suç ve karşılığı olan cezaları yorumlayalım. Futbol oyun kuralları, oyun içinde yasak olan hareketleri ve karşılığı olan cezaları tanımlar. Tüm yorumları buna göre yapmamız gerekir. Bünyamin Gezer çok kötü bir maç yönetti. Kafası karışık, tutarsızdı.
<p>Maç başlamadan önce takımlar sahada ısınırken, Arda ile Baroni'nin centilmenlik dışı teması ve gerginliği var. O anda ısınmak için sahada olan hakemlerin tam önünde. Herkes her şeyi görüyor. Olaylar büyümeden önlense de, burada bir suç ve suçlular var. Ve bunun da bir yaptırımı var. Kural diyor ki, "Hakem oyun alanına girdiği andan, bitiş düdüğü sonrasında oyun alanını terk edinceye kadar, disiplin cezası verme yetkisine sahiptir." Ve devam eder: "Bir oyuncu oyun alanı içinde veya dışında rakibe, takım arkadaşına, hakeme, yrd. hakeme veya herhangi bir diğer kişiye karşı, ihtar veya ihraç gerektiren bir ihlal yaparsa, ihlalin şekline göre cezalandırılır.(Kural 12)"
<p>Bu kurala göre hakem ne yapılmalıydı? Soyunma odasına girdiğinde, esame listesinde ismi olan, her iki takımı temsil eden yöneticileri soyunma odasına davet edip, şu oyuncu(lara)ya sarı kart gösterdim ya da oyundan ihraç ettim demeliydi. Eğer ihraç ettiği oyuncu olsa idi, listede yedek olarak yazılan oyunculardan birisi ilk 11'e dahil edilip, normal kadro sahaya çıkardı. Yedek listeye başka bir oyuncu dahil edilmezdi. Kural böyle diyor. Hakem ne yaptı, hiçbir şey. Neden? Kendisine göre, 'Maça çomak sokmayayım' dedi. Doğru mu? Asla değil. Gezer, kuralların net şekilde emrettiği disiplin uygulamalarını yapmalıydı.
<p>Tam bu olayların olduğu anda, yardımcı hakem Tarık Ongun'un, seyircilerden atılan bir yabancı maddeyle başı yarıldı. Dikkat edin, maç daha başlamadı. Böylesine olaylarda MHK'nin yayımladığı ve hakemlere dağıtıp, uygulamaya soktuğu 'Hakem ve Yardımcı Hakem El Kitabı'nda bir talimatı var. Talimat ve metni aynen şöyle: "Temel ilke hakem, oyuncular ve teknik adamlar için dürüst, eşit ve güvenli müsabaka koşulları olduğu sürece, maçın yarıda bırakılmamasıdır. Maçın dürüst, eşit ve güvenli yönetilme koşulları ortadan kalktığında, hakem maçı tatil eder."
<p>Burada tanımlanan, maçın başlamasından sonraki olayları içeriyor. Yani MHK maçın başlamasından önce böylesine olaylar yaşanmasında, hakemin ne yapacağı konusunda bir tanımlama yapmamış. Dolayısıyla hakemin (Eğer yrd. hak. kendini iyi hissediyor ve maça çıkarım demişse) maça başlaması doğru karardı. Tersine çevirelim ve hakem maçı tatil etti diyelim. Bu defa ortaya büyük bir problem çıkacak ve sorulacaktı: Maç neye göre, hangi kural ya da talimata göre tatil edildi? TFF, bunun altında kalacaktı. Ama bakıyoruz bazı bilenler! anons yaptırılıp, tekrarında oyun tatil edilmeliydi diyor. Hani bilir kişiler böyle diyor ya, aslında kendini yenileyip geliştiremiyorlar. Maç başlasa da, oynansa da, bitse de anons sistemi kaldırıldı. Bilmelerinde yarar var. Sonuç olarak, maçın oynatılması doğruydu. 'Peki aynı yaralama maç başladığında olsa ne olacaktı?' derseniz, daha 2. saniye dahi olsa, maç tatil edilecek, rapora nedenleri yazılacak ve kararı TFF Yönetim Kurulu verecekti.
<p>Bu konuda MHK Başkanı, Lig TV'ye telefon açıyor ve hakemini taça atıyor. Ne diyor MHK başkanı: "Biz sezon başı talimatlarımızı verdik, takdir hakkı hakeme aittir." Ben isterdim ki MHK Başkanı canlı yayına çıksın, 'Hakem kardeşimi maç içinde verdiği kararlar ile eleştirebilirsiniz ama bu konuda hiç kimse hakemi eleştiremez, prosedür olarak doğru yapmıştır.' demeliydi. Çünkü verilen talimatlar yukarıda da belirttiğimiz gibi, bu yöndedir.
<p>Peki şimdi ben kendisine soruyor ve spor kamuoyunun dikkatine sunuyorum.
<p>Maçın hakemini kim atıyor? MHK... Maçın gözlemcisini kim atıyor? MHK... Maçın temsilcisini kim atıyor? Temsilciler Kurulu...
<p>Bu maçın TFF yönünden atamasına bakın şimdi: MHK başkanı kim? Oğuz Sarvan. Nereli? İzmir bölgesi... Maçın gözlemcisi, Yavuz Karaozan İzmir bölgesi... Maçın temsilcisi, Fatih Tanfer, İzmir bölgesi... Maçın kırılma anı olan F.Bahçe'nin ilk golünü bilerek ya da bilmeyerek ofsayttan attıran yardımcı hakem Serkan Gencerler, İzmir bölgesi...
<p>Bunları bir de MHK'nin bilgisi doğrultusunda geçen sezon rapor değiştiren, (aslında Manisa diye geçer ama gerçeği İzmir bölgesidir) Yunus Yıldırım'la birleştirdiğimizde, (-ki bu haftanın hakemi seçtik) ortaya senaryo çıkartanları suçlamak doğru mu sizce?
<p>Bu hafta da hakemler açısından pek iç açıcı değildi. Verilen saçma penaltılar, verilmesi gerekenlerden daha fazla ve açıktı. Kartlar saçma sapan, uygulamalar insanları çıldırtan türdendi. Hakemler ve hakemlik adına uygulamalarda artık toz daha da fazla kalkmaya başladı. Beşiktaş-K.Paşa maçında komik penaltı düdüğü çalan hakeme, 'İyi yaptın!' dendi herhalde ki, bu hafta yine maça verildi.
<p>Peki Kamil Abitoğlu'na niye görev verilmedi? Geçen hafta Arda'ya kart göstermeme dışında, iyi bir maç yöneten hakem neden cezalandırıldı?
<p>Olmak ya da olmamak, işte bütün mesele bu sayın MHK.<br/></p></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=908200), [web.archive.org (arşiv bağlantısı)](http://web.archive.org/web/20091028013457/http://zaman.com.tr:80/yazar.do?yazino=908200)
