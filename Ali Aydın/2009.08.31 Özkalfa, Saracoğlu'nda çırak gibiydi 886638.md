# Özkalfa, Saracoğlu'nda çırak gibiydi

*Ali Aydın 2009.08.31*

<tr><td class="metin" colspan="2" style="padding-top: 20px; padding-left: 5px; padding-right: 10px;">Ben her zaman şunu söylerim. Hakem, adaletli, cesaretli ve eşit olmalı. Tolga Özkalfa, bilerek ya da bilmeyerek dün akşam bu ilkeyi ihlal etti gibi gözüktü.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Taç atışları dahil, tüm takdir haklarını F.Bahçe'den yana kullandıysa da Manisaspor'un sürekli oyunu bozan rakiplerini sakatlayıcı hamleler yapan oyuna da müsaade etti. İkinci yarının hemen başında da ilk yarıdan sarı kartı olan Simpson'un penaltı beklentisi içinde kendini yere atmasından dolayı çift sarı karttan oyunda atmaması yine en büyük hatalarından bir tanesiydi.
<p> Hele hele 42'de Güiza'nın faulü sonrasında önce yardımcı hakemine, sonra kendisine el kol hareketleri yapmasına rağmen İspanyol oyuncuya kart göstermemesi çok acıydı. Aynı hakem geçen sezon F.Bahçe-Bursa maçında ilk yarıyı bitirdiğinde Edu, bir penaltı kararı vermedi diye topu yüzüne fırlattığında da sadece sarı kart göstermekle yetinmişti. 58'de Bekir'in Ergin'e yaptığı hareket net bir penaltıydı. Onu da es geçti. Ve maç 0-0'dı. 75'te Emre'ye direkt kırmızı kart çıktığına göre mutlaka kötü sözler söylemiştir. 85'te Manisa'nın iptal edilen golünde ofsayt yoktu. Gelelim 90+4'e. Maç 1-1 ve bitiyor. Ceza alanına bir orta ofsayt pozisyonunda ama pasif durumdaki Semih, Alex'in vuruşundan sonra direkten dönen topa müdahale ederek aktif duruma geçiyor. Ve golü yapıyor. Futbol oyun kurallarına göre hemen peş peşe olan pozisyonda pasif durumdan aktif duruma geçen futbolcu ofsayt ile cezalandırılması gerekirdi. aliaydin@zaman.com.tr
<p><b>Maçın adamı: Kaptan Alex az ama öz oynadı <br/>
</b>Uzun zamandır sakat kaldıktan sonra kaptan olarak çıktığı karşılaşmada önceki kadar bekleneni veremese de takımının pozisyon üretmesinde, gol asistlerini yapmasındaki isimdi. Sakatlığı düzeldikçe keyif alacağımız, alkışlayacağımız Alex yine sahalara dönecek.
<p><b>Hayal kırıklığı: Bekir, Gökhan'ın yerini dolduramadı
<br/>
</b>Gökhan Gönül'ün sakatlığında onbir şansını yakalayan Bekir İrtegün, bekleneni veremedi. Çok fazla hata yaptı. Sık sık adam kaçırdı. Maç golsüz berabere giderken 58. dakikada Ergin'e yaptığı hareketin hakem tarafından penaltı çalınmaması da onun şansıydı.
<p><b>Kırılma anı: Semih Şentürk nöbetini iyi tuttu <br/>
</b>Nöbetçi golcü lakaplı Semih Şentürk'ün oyuna girmesiyle Fenerbahçe'nin hücum gücü daha da arttı. Güiza ile iyi bir ikili oluşturan Semih Şentürk, ofsayttan olsa da attığı golle takımına 2 artı puan daha kazandırdı. Kaptan Alex'le birlikte galibiyette büyük rol oynadı.
<p>
<br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=886638), [web.archive.org (arşiv bağlantısı)](http://web.archive.org/web/20090901130611/http://www.zaman.com.tr:80/yazar.do?yazino=886638)
