# Bebek, futbol kurallarını bilmiyor

*Ali Aydın 2009.12.04*

<tr><td class="metin" colspan="2" style="padding-top: 20px; padding-left: 5px; ">Hırvat hakem, her şeyden önce futbolu ve kuraldaki yasakları bilmiyor. Bu nedenle oyunu çok sert oynattı. Standart kararları veremedi, faul pozisyonlarını çoğu kez yanlış yorumladı.</td></tr><tr><td class="metin" colspan="2" style="padding-top: 20px; padding-left: 5px; "><p><p>Bunun sonucu olarak da verdiği ya da vermediği hatalı kararlarla futbolcuları sinirlendirdi. Arda ile Kewell'ın sarı kart görmesine neden oldu. Elle oynama ile ele çarpmayı dahi yorumlayamayan Ivan Bebek, 90+1'de yine Mustafa Sarp'ın sarı kart görmesine sebep oldu. Taç atışlarında bile yardımcı hakemleriyle anlaşamayarak ikilemli kararlarla futbolcuların agresif olmasına yol açtı. 19. dakikada önce verdiği sonra iptal ettiği Mustafa Sarp'ın golü ofsayttı. Verdiği karardan geri dönmesi, futbol kurallarına göre hakem kararları başlığı altında şuna dayanıyor: "Hakem oyunu yeniden başlatmamış veya maçı bitirmemiş olması kaydıyla bir kararını sadece yanlış olduğunu fark ettiğinde yardımcı hakem ya da 4. hakem tavsiyesi üzerine kendi takdirine dayanarak değiştirebilir." Ve o da bunu uyguladı. 87. dakikada yardımcı hakem neden bayrak direğiyle uğraştı diyebilirsiniz? Kural, "Bayrağın yerinde dik ve sağlam olması gerekir. Bu olmaz ise maç oynatılmaz." der. Bu da bunun içindi. Çarşamba akşamı Fenerbahçe'den sonra dün akşam da Galatasaray'ın grup lideri olarak bir üst tura çıkmasından dolayı teşekkürlerimizi sunuyoruz.?
<p><b>MAÇIN ADAMI: Mustafa ne gerekiyorsa yaptı
<br/>
</b>Arda'nın estetik futbolu göze hoş gelse de Mustafa Sarp, hem defansta hem hücumda hem de rakibin pozisyon üretememesinde başarılı hamleler yaptı. Attığı golle de Sarı-Kırmızılı takımı lider olarak bir üst tura taşıdı.
<p><b>HAYAL KIRIKLIĞI: Karagounis hocasını yanılttı </b><br/>
Panathinaikos'un kaptanı Karagunis, bu sezon grup maçlarındaki takımına yaptığı önemli katkıyı dün gece Ali Sami Yen Stadı'nda sergileyemedi. G.Saray defansı arasında kaybolan futbolcu, ikinci yarıda da hoca tarafından kenara alındı.
<p><b>KIRILMA ANI: Hakem penaltıyı es geçti
</b><br/>
G.Saray galibiyet golünü attıktan sonra kalesinde büyük bir tehlike atlattı. Sarı-Kırmızılı defans, Cisse'yi cezaalanı içinde yere indirdi. Bu hareket penaltı ve kırmızı kartı gerektiriyordu ancak hakem es geçti. G.Saray, oyunun hakimiyetini eline aldı.
<p>
<br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=923155), [web.archive.org (arşiv bağlantısı)](http://web.archive.org/web/20091218103854/http://www.zaman.com.tr:80/yazar.do?yazino=923155)
