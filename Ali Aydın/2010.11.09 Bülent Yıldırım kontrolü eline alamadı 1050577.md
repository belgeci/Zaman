# Bülent Yıldırım kontrolü eline alamadı

*Ali Aydın 2010.11.09*

<td class="columnist-detail">
<p>Bülent Yıldırım, hafta içinde Avrupa Ligi'nde oynanan Sevilla-Karpaty maçında güzel bir yönetim sergilemişti. 34. dakikaya kadar kart göstermeme isteği futbolcuların agresif bir yapıya bürünmesini sağladı.</p>
<p>
<div id="haberMetinDiv">
<p>Özellikle 19. dakikada İsmail ile Keller arasındaki mücadelede sarı kart çıkarsaydı, oyunun kontrolünü tam olarak ele alacaktı. 47. dakikada sarı kartı olan Ersan'ın orta alanda taç çizgisi yakınında rakibine yaptığı bir hareket var. Bunu, önemli bir atak başlangıcı olmadığından sadece faul olarak değerlendirdi ki doğruydu. Bu pozisyonun aynısını 63'te Enrike, Bobo'ya kendi ceza yayı üzerinde yaptı. Ersan'ın pozisyonunda faul veriyorsanız bunu da faul olarak değerlendirmeniz gerekir. 93'te Beşiktaş'ın Quaresma ile attığı golü ofsayt gerekçesiyle iptali yerindeydi. Çünkü ilk vuruşta kale alanı içine kadar düşen Bobo, pozisyonun devamındaki karambolde topa hamle yaptı. Bu da Bobo'nun aktif duruma geçmesinden dolayı ofsayt olarak değerlendirildi. 90+4'te Barış'ın Nihat'a omuz teması ile yaptığı hareket ceza alanı içinde gerçekleştiğinden penaltı olarak cezalandırdı. İki nolu yardımcı hakem Ali Saygın Ögel ne kadar başarılı ise bir nolu yardımcı Muhittin Gürses başarısızdı.
<p><b>Maçın adamı: Tolga, Beşiktaş'a 'dur' dedi
<br/>
</b>Ligin son sırasındaki Kasımpaşa'nın kalecisi dün adeta devleşti. Özellikle maçın sonlarında Beşiktaş'a geçit vermeyen Tolga Özen, Nihat ile Kartal'ın kazandığı penaltıda da alkışlandı. Guti'nin şutunu çelen Tolga, takımına puanı getiren isimdi.
<p><b>Hayal kırıklığı: Guti 3 puanı hediye etti <br/>
</b>Beşiktaş'ın İspanyol yıldızı Guti, iki maç üst üste oynayınca güçsüz kalıyor. Porto deplasmanından sonra dün de Kasımpaşa karşısında sahaya çıkan başarılı futbolcu, mücadelenin genelinde çok etkisizdi. Taraftarların kendisinden çok şey beklediği tecrübeli isim, skor 1-1 iken penaltıdan yararlanamadı.
<p><b>Kırılma noktası: Penaltı atışı kaçınca...
<br/>
</b>Ersen Martin'in kafa vuruşuyla öne geçen Kasımpaşa galibiyet için umutlandı; ancak sahneye çıkan İsmail Köybaşı beraberlik sayısını kaydetti. Son bölümlerde Nihat Kahveci ceza sahasında yerde kalınca Beşiktaş penaltı kazandı. Ancak Siyah-Beyazlıların süper yeteneği vuruşu kaçırınca Kartal üç puandan oldu.</p></p></p></p></div>
</p>
<a href="http://web.archive.org/web/20101223135501/mailto:aliaydin@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1050577), [web.archive.org (arşiv bağlantısı)](http://web.archive.org/web/20101223135501/http://zaman.com.tr/yazar.do?yazino=1050577)
