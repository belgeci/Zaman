# Abitoğlu, heyecana katkı yaptı

*Ali Aydın 2009.10.19*

<tr><td class="metin" colspan="2" style="padding-top: 20px; padding-left: 5px; padding-right: 10px;">Mustafa Kamil Abitoğlu'nun, kendisinden beklenen düzeyde iyi bir maç yönettiğini söyleyebiliriz. Özellikle avantajları çok iyi uyguladı. Oyunu kesmediği pozisyonlarda yapılan faullerde ya da elle oynamalarda gösterdiği kartlar yerindeydi.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Topa ve oyunculara yakın, kendinden emindi. Oyunu fazla kesmeyerek mücadeleye tempo kazandırdı. Bunun yanında topun oyunda fazla kalmasını sağlayarak güzel bir müsabaka seyredilmesine katkıda bulundu. Sakatlıklarda çoğu kez oyunu durdurarak sporcu sağlığını ön plana çıkardı. Faullerde de doğru yorumlar yaptı. Yardımcı hakemleriyle iletişimi üst düzeydeydi. Gösterdiği toplam 8 sarı kartın bir-iki tanesini çıkartmayabilirdi. Ancak 44. dakikada Trabzonsporlu Tayfun Cora'ya kullandığı sarı kart pozisyonunun birebir aynısını 30. dakikada Arda da yapmıştı. Arda'ya hoşgörülü davranırken, Tayfun'u sarıyla cezalandırması standart dışıydı. Kaldı ki Arda, 78. dakikada sarı kart gördü. Dolayısıyla ikinci sarı karttan oyun dışı kalması gerekirdi. 66. dakikada Serkan Balcı'nın ceza alanı içindeki ikili mücadelesinde 'devam' kararı balık sırtı bir pozisyondu. Bu sırada maç 2-2'ydi. 
<p>Penaltı verse de kimsenin bir itirazı olmazdı. Ancak devam ettirmeyi tercih etti. Bol gollü, keyifli bir 90 dakika izlememize yardımcı hakemlerinin de katkısını unutmamak gerekir. Özellikle ofsaytları doğru yorumlayıp gol sayısının artmasında önemli katkılar yaptılar. ali­ay­din@za­man.com.tr
<p><b>
<p>Maçın adamı</p></b>
<p>Aslan'ın her atağında o vardı
<p>Dün akşam takımının yediği ikinci goldeki hatasının dışında mükemmele yakın bir performans sergiledi. Galatasaray'ın attığı 4. gol öncesindeki yapılan asistler öncesinde sürekli o vardı. Hem defansta hem de hücumda etkili bir futbol oynadı. Ermenistan maçındaki alkışları yine hak etti.
<p><b>Hayal kırıklığı</b>
<p>Sylva gollere 'hayır' demedi 
<p>Trabzon'un yediği 4 golün üçünde net hata yaptı. Kaleci bölgesi dediğimiz ceza sahası içerisinde hiçbir hareketlenme gösteremedi. Rakibin attığı golleri adeta seyretti. Karadeniz temsilcisi, sakatlığı yüzünden bir süre ayrı kaldığı genç kalecisi Tolga Zengin'e yakın zamanda ihtiyaç duyacak gibi. 
<p><b>Kırılma anı</b>
<p>Serkan fırsatı değerlendiremedi
<p>Maç 2-2 devam ederken Trabzonspor da iyi oynuyordu. Mustafa'nın geri pasında topu önünde bulan Serkan Balcı, kaleciyle karşı karşıya kaldığı pozisyonda klasına yakışmayacak şekilde auta attı. Takımını öne geçirebileceği, belki de rakibini strese sokup maçı kazanabilecekleri vuruşu yapamadı.<br/></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=905081), [web.archive.org (arşiv bağlantısı)](http://web.archive.org/web/20091020033436/http://www.zaman.com.tr:80/yazar.do?yazino=905081)
