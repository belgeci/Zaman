# Lig temizlendi, Bursa zirvede tamamladı

*Ali Aydın 2010.05.18*

<tr><td class="metin" colspan="2" style="padding-top: 20px; padding-left: 5px; ">Futbolda 2009-2010 sezonu başlayıp ilk 6 hafta tamamlandığında Galatasaray ile Fenerbahçe puan kaybetmeden ilk iki sırayı paylaştığında efkâr-ı umumiye şampiyonu tayin etme telaşı içine girmişti.</td></tr><tr><td class="metin" colspan="2" style="padding-top: 20px; padding-left: 5px; "><p>Futbolun ulemaları, yarışın bu iki takım arasında geçeceği inancına kendilerini çok kaptırmıştı. Aynı hafta içinde Bursaspor ise söz konusu takımlardan 8 puan farkla geride 7. sırada bulunuyordu. 8. hafta bittiğinde Fenerbahçe 8 maçta puan kaybetmemiş, Galatasaray 7. ve 8. haftalarda 5 puan yitişmiş, Bursaspor topladığı puanlarla 3. sıraya oturmuştu.
<p> 9. haftada Fenerbahçe ilk mağlubiyetine Antep'te uğrayarak yenilmezlik unvanını kaybetmişti. Konumunu koruyan Timsahlar, liderle arasındaki farkı 5'e indirmişti. Ve Bursaspor 10. haftada Fenerbahçe'ye mağlup olan Galatasaray'ın puan kaybı sonrası, ilk kez 2. sıraya yükselerek, 'yarışta ben de varım' dedi.
<p> 15. hafta geride kaldığında bu defa da Kayserispor liderlik koltuğuna oturan takımdı. Bursa, Kayseri'ye 3-0 mağlup olunca hem 5.liğe düşmüş hem de liderlik fırsatını tepmişti. Kanarya ise lider olarak başladığı haftada, Eskişehir deplasmanında hem 3 puan kaybetmiş, hem de koltuğu Kayseri'ye kaptırmıştı.
<p> Bu hafta bitiminde hakem hatalarından canı yanan başta Fenerbahçe olmak üzere birçok takımın yöneticisi, Kulüpler Birliği'ni acil toplantıya çağırdı ve oybirliğiyle 'MHK'ye güvenmiyoruz' açıklaması yayımladı. Birlik başkanlığından ayrılması söz konusu olan Aziz Yıldırım'ın da istifasının önü kesilmiş oldu.
<p> İlk yarı bittiğinde, Fenerbahçe 37 puanla liderlik koltuğunda otururken, kendilerini 1'er puan arayla Galatasaray, Bursa, Kayseri, Beşiktaş takip ediyordu. Kayseri'nin konumu geçmiş sezonlardaki başarılarından dolayı yadırganmazken, Bursaspor'un yaptığı çıkış, 'anlık ya da diğer takımların başarısız bir ilk yarı geçirdiği' kanaatine bağlandı.
<p>LİGİN KIRILMA NOKTASI 22. HAFTA
<p>İkinci yarı başlamış ve Bursaspor haftalar ilerledikçe ilk 3 takım arasındaki yerini korumuştu. 22. hafta kırılma noktası gibiydi. Bursaspor, bir hafta önce liderliği Galatasaray'a kaptıran ve 2 puan gerisinde bulunduğu Fenerbahçe'yi Kadıköy'de 3-2 yenme başarısı göstererek rakibinin üzerine çıkmış ve ikinci sıraya yerleşmişti. Nereden çıkmıştı bu Bursaspor. Kısa vadeli olması beklenen başarı, uzun vadeye taşınmış, takım hüviyetine bürünmüş kadrosuyla rakiplerini endişeye sevk etmişti. Ama yine de Bursaspor taraftarı dışındaki hemen herkes, Yeşil-Beyazlıların son 12 haftada yoluna devam edemeyeceği kanaatini taşıyordu.
<p> 24. hafta bittiğinde, Bursa-spor ilk kez liderlik koltuğundaydı. Eskişehir'de mağlup olan 2. sıradaki Galatasaray'a 2, Manisa'yla berabare kalıp, İ.B.Belediye'ye yenilen üçüncü sıradaki Fenerbahçe'ye 4 puan fark atarak, takip eden değil, takip edilen takım durumuna gelmişti.
<p> Başarılı çıkışını sürdüren Bursaspor hem bir sezon önceki Sivasspor'un ülke genelindeki sempatisini kazanmış hem de 31. haftaya kadar liderlik koltuğunu bırakmamıştı. O haftalar içinde gelişen ve sonuçlandırılmaya başlayan bir büyük olay, hem Türk futbol tarihine damgasını vurmuş hem de olabilecek bazı alışılagelmiş beklentilerin ve gelişmelerin önünü keserek ortadan kaldırmıştı. Futboldaki bahis şikesinde önemli isimler tutuklanmış, spor camiasını özellikle de sahada oynayan futbolcuların (var diye iddia etmiyorum ama eski futbolcuların kendi söylemlerinden dolayı yola çıkarak) en azından 'hatır' şikeleri, takibe alınma korkusundan olacak ister istemez ortadan kalkmıştı. Bu Türk futbolu için bir milattı. 27. hafta içinde gerçekleştirilen operasyonlarda herkes ayağını denk almaya başlamıştı. 31. haftada Manisaspor'a kendi sahasında mağlup olan Kayserispor'un teknik direktörü Tolunay Kafkas'ın maç sonu verdiği demeçteki, 'Son haftalara girdiğimizde takımlar kazanması gereken maçları kazanıyorlar. Kendim dahil herkesten nefret ediyorum.' açıklamasını yapmıştı. Bu ifadelere bir bakanımızın da gereksiz açıklamaları eklenince ortam gerildi. Bu söyleme göre, 32. haftaya girdiğimizde, Diyarbakır'ın Beşiktaş'ı, Sivas'ın da Kasımpaşa'yı kendi sahalarında yenmeleri gerekiyordu. Kupayı kazanan Trabzon'un da Fenerbahçe'ye Kadıköy'de yenilmesi gerekiyordu. Ama hiç de öyle olmadı. 31. haftada Galatasaray'la berabere kalan Bursa, liderlik koltuğunu tekrar Fenerbahçe'ye bıraktığında, yine hemen herkes Kanarya'yı şampiyon ilan etmişti.
<p> Kamuoyunun hafızasında, Sivasspor'un geçen sezon kaybettiği şampiyonluk canlandı. En azından son maçta Beşiktaş'ın Bursa'ya yenilmeyeceği güvencesi vardı. Ancak Ertuğrul Sağlam'ın talebeleri, şampiyonluğun her takıma eşit olduğunu ispatlamaya niyetliydi. Onlar için önemli olan, 'inanç ve sinerji' idi.
<p> Türk futbolunun miladı sayılabilecek sezonda belki de Avrupa'nın en temiz ligi durumuna gelmiştik. Beklentiler gerçekleşmemiş, ezberler bozulmuş, hatır, para, korku, transfer ödülü veya tehdidi gibi muhtemel şikeler ortadan kalkmıştı. Belki de Bursaspor'un en büyük yardımcısı, futbolun sahadaki dürüst sonuçlarla alınıp, anasının ak sütü gibi şampiyonluğa ulaşmasının temel nedenlerinden birisi bu olmuştu. Kim şampiyon olsa hak etmişti. Ancak bir şampiyon olacaktı ve bu onura Bursaspor ulaştı. Kutluyoruz.<br/></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=985273), [web.archive.org (arşiv bağlantısı)](http://web.archive.org/web/20100519110746/http://www.zaman.com.tr:80/yazar.do?yazino=985273)
