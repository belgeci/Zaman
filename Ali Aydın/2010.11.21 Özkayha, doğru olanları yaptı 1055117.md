# Özkayha, doğru olanları yaptı

*Ali Aydın 2010.11.21*

<td class="news-spot">
<p>FIFA hakemi Halis Özkahya, başarılı çıkışını dünkü maçta da devam ettirdi. Çok koştu, pozisyonlara çok yakın oldu, iyi yerler aldı.</p>
<p><p>Önleyici hakemlik konusunda da gerekenleri yaptı. Biraz tepki alsa da bazı pozisyonlarda tercihini faul çalmaktan değil, oyunu kesmemekten yana kullandı. İyi bir hakemlik örneği verdi ve kendini oyunda fazla göstermedi. Özkahya'nın futbolu oynatma isteği ve maça yüksek tempo kazandırması bazı faulleri süzememesine sebep oldu. Oynatabileceği birkaç avantajı kesmesi maç içindeki gözle görülür tek hatasıydı. Gösterdiği sarı kartlarda haklıydı. Geçerli gollerde ofsayt yoktu. 79. dakikada Beşiktaş'ın Hilbert'in şutunda Holosko'yla kazandığı golün ofsayt olarak iptal edilmesi de doğruydu. Hilbert, şut çektiği anda Holosko pasif ofsaytta idi. Ancak kaleci Gökhan'dan seken top önüne düştüğünde aktif ofsayta geçmiş oldu. Dolayısıyla yardımcı hakem doğru karar verdi. 69'da Ernst'in Hakan Aslantaş'a taç çizgisi kenarında tekme atmış gibi görülen hareketi tamamen istem dışıydı. Kart kullanmaması doğruydu. 1 No'lu yardımcı hakem Mustafa Emre Eyisoy: FIFA yardımcı hakemi, dün akşamın da sahadaki başarılı isimlerinden biriydi. 2 No'lu yardımcı hakem Ekrem Kan: Kestiği bir ofsayt pozisyonu haricinde birçok önemli pozisyonda doğru kararlar verdi. ali­ay­din@za­man.com.tr</p>
<a href="http://web.archive.org/web/20101130064137/mailto:aliaydin@zaman.com.tr">
</a></p></td>

Kaynak: [zaman.com.tr](http://zaman.com.tr/yazar.do?yazino=1055117), [web.archive.org (arşiv bağlantısı)](http://web.archive.org/web/20101130064137/http://zaman.com.tr/yazar.do?yazino=1055117)
